http://privacy.stbm.it/site/giallozafferano/condizioni-generali.html

<span class="jq-title-doc">Condizioni e Termini d'Uso</span>
![](/images/logo-giallozafferano.png)

<span>Premesse</span>
- Le seguenti condizioni generali di contratto e termini d’uso ("Condizioni Generali") si applicano a tutti i servizi ("Servizi/Servizio") forniti da Arnoldo Mondadori Editore S.p.A. (già Banzai Media S.r.l. fusa per incorporazione in Arnoldo Mondadori Editore S.p.A.), con sede legale in Via Bianca di Savoia 12, 20122 Milano (MI), (“Editore”), tramite il sito raggiungibile all’indirizzo [www.giallozafferano.it](http://www.giallozafferano.it) (il “Sito”), o le sue APP.
<span>L’utente ("Utente/Utenti") che accede al Sito, anche solo navigando le pagine web del Sito senza registrarsi ad esso e/o ne utilizza i Servizi dichiara di accettare le Condizioni Generali.</span>
- Ai sensi e per gli effetti degli artt. 7 e 12 del Dlgs. n. 70 del 9.4.2003, si comunicano agli Utenti le seguenti informazioni: il prestatore dei Servizi regolati dalle Condizioni Generali è Arnoldo Mondadori Editore S.p.A. (già Banzai Media S.r.l. fusa per incorporazione in Arnoldo Mondadori Editore S.p.A.), con sede legale in Via Bianca di Savoia 12, 20122 Milano (MI), P.IVA: 08386600152, tel. 0200643801, fax 0200644836, email: desk@banzaimedia.it.
- Ove l'Utente sia una persona fisica, che richieda la prestazione del Servizio per fini estranei alla propria attività imprenditoriale o professionale e sia un "Consumatore" agli effetti del Dlgs. n. 206 del 6.9.2005 ("Codice del Consumo"), allo stesso saranno applicabili le disposizioni contenute nel Codice del Consumo, oltre a quelle in generale applicabili al tipo di prestazione fornita dall’Editore in virtù del Dlgs. n. 70 del 9.4.2003 sui servizi della società dell'informazione e il commercio elettronico.
- Le Condizioni Generali saranno applicabili anche ai Servizi, che verranno forniti in futuro agli Utenti, salvo che venga altrimenti previsto all'atto della registrazione o della prima fornitura del nuovo Servizio. Alcuni Servizi, comunque regolati dalle Condizioni Generali, potrebbero essere soggetti anche a condizioni e termini particolari, in considerazione della loro natura e /o delle loro caratteristiche, che saranno comunicate agli Utenti con le modalità previste dalle Condizioni Generali o al momento dell’accesso a tali servizi.
- Le premesse formano parte integrante delle Condizioni Generali.
 
<span>1. Termini e condizioni per l'utilizzo dei Servizi</span>
1.1 Ove sia richiesto per utilizzare i Servizi, l’Utente deve compilare il modulo informativo di registrazione e accettare integralmente le presenti Condizioni Generali: i dati personali forniti dall'Utente con la compilazione del modulo saranno trattati nel rispetto e secondo le modalità stabilite dal D. LGS. 196/2003 sulla tutela della privacy, di cui viene fornita informativa prima della registrazione.
1.2 Con l'accettazione delle Condizioni Generali, l'Utente dichiara che i propri dati sono aggiornati, corretti e veritieri, e si impegna a modificarli tempestivamente affinché siano costantemente aggiornati, completi e veritieri. Ove consentito, l’Utente potrà utilizzare uno pseudonimo o un nickname, che dovrà essere fornita all’Editore per essere eventualmente comunicata all’Autorità Giudiziaria nei casi previsti dalla legge.
1.3 Il diritto dell'Utente di usare i Servizi è personale e non cedibile: l'Utente si impegna a non rivendere o fare altro uso commerciale dei Servizi forniti dall’Editore.
1.4 L'Utente è responsabile della conservazione della segretezza della password che gli viene assegnata in fase di registrazione, unitamente ad un identificativo di utenza, e si impegna a manlevare e tenere indenne l’Editore da qualsiasi rivendicazione o pretesa da qualsiasi parte proveniente derivante dall'uso o abuso dei Servizi effettuato da terzi mediante l'utilizzo della password assegnata all'Utente.
1.5 L'Utente si impegna a utilizzare i Servizi esclusivamente per scopi leciti e in ogni caso nel rispetto delle disposizioni di legge in materia di protezione dei dati personali e della proprietà intellettuale, ed a manlevare e tenere indenne l’Editore da qualsiasi rivendicazione o pretesa derivante dall'uso o abuso dei Servizi.
1.6 L’Editore si riserva il diritto di verificare, in ogni momento e senza preavviso, a sua discrezione, il rispetto delle Condizioni Generali nell’utilizzo dei Servizi da parte dell’Utente, riservandosi il diritto di interrompere in via definitiva e senza preavviso l'erogazione dei Servizi al singolo Utente nel caso in cui questi:
(a) non abbia fornito dati personali aggiornati, completi, veritieri e corretti;
(b) utilizzi o abbia utilizzato i Servizi per fini o con modalità illegali o che comunque siano ritenuti dall’Editore incompatibili con la natura dei Servizi forniti (quali, a mero titolo esemplificativo, trasmissione e/o scambio di virus; invio o divulgazione di pubblicità personale; mail a catena o per schemi piramidali; pratiche di spamming o junk mailing; trasmissione e/o scambio e/o divulgazione di materiale illecito o comunque di contenuto razzista, calunnioso o diffamatorio, minaccioso, volgare, osceno);
(c) violi o abbia violato le Condizioni Generali o i termini e le condizioni particolari applicabili ad un Servizio.
1.7 I minori devono portare a termine la procedura d'iscrizione con l'assistenza di un genitore o tutore legale. I soggetti che, esercitando potestà parentale sui minori, consentano loro l'uso dei Servizi si rendono responsabili del comportamento on line del minore, del controllo dell'accesso e delle conseguenze in caso di abuso dei Servizi da parte del minore.
<span>2. Sospensione dei Servizi</span>
2.1 L’Editore si riserva il diritto di sospendere o interrompere, anche definitivamente (con eventuale chiusura definitiva degli stessi), in ogni momento e senza preavviso, l'erogazione dei Servizi e anche di un singolo servizio, così come il diritto di rimuovere anche definitivamente o modificare in qualsiasi momento qualsiasi contenuto o informazione presente nel Sito.
2.2 L’Editore declina ogni responsabilità in relazione ai potenziali danni causati dall'interruzione dei Servizi, anche se derivanti da black-out o da guasti dei server del Sito o di terze parti fornitori dell’Editore.
2.3 L’Editore si riserva il diritto di interrompere i Servizi per necessità di manutenzione o aggiornamento dei sistemi informatici propri o di terze parti fornitrici, mantenendo informati gli Utenti attraverso comunicazioni via e-mail, o notizie sul Sito, o messaggi nei Servizi.
2.4 L’Editore declina ogni responsabilità per danni, pretese o perdite, dirette o indirette, derivanti all'Utente per il mancato e/o difettoso funzionamento delle apparecchiature elettroniche dell'Utente stesso o di terzi, di collegamenti telefonici e/o telematici non gestiti direttamente dall’Editore o dai suoi fornitori.
 
<span>3. Contributi degli Utenti</span>
3.1 L'Utente garantisce l'originalità di ogni e qualsiasi informazione, commento, messaggio, testo, software, dato, suono, musica, fotografia, grafica, video e altro materiale dallo stesso trasmesso, divulgato, scambiato o reso disponibile in qualunque forma tramite i Servizi forniti dall’Editore tramite il Sito ("Contributo/Contributi") o comunque reso pubblico in qualsiasi area o spazio del Sito.
3.2 Eventuale materiale protetto da copyright di terzi può essere utilizzato solo qualora l'Utente abbia acquisito dal titolare del diritto d'autore i connessi diritti di utilizzazione, quindi solo con il permesso scritto del titolare del diritto e con l'obbligo di citare la fonte e l'esistenza del permesso. Il materiale fotografico, audio o video di terzi o riproducente il ritratto di terzi può essere utilizzato solo qualora l'Utente abbia acquisito il consenso dell'autore e del soggetto ritratto. In relazione alla disponibilità di tali diritti e consensi l'Utente si assume ogni responsabilità esonerando completamente l’Editore da ogni responsabilità.
3.3 L'Utente riconosce di essere l’autore e il solo responsabile di ogni e qualsiasi Contributo da egli trasmesso, divulgato, scambiato o reso comunque disponibile tramite i Servizi forniti dall’Editore con particolare ma non esclusivo riferimento ai Contributi ai Servizi di forum, e si impegna a manlevare e tenere indenne l’Editore da qualsiasi rivendicazione e/o pretesa di terzi derivante dai propri Contributi.
3.4 L’Utente si impegna a non divulgare, “postare”, Contributi contenenti dati sensibili, nonché immettere/pubblicare foto/immagini di minori, forme e/o contenuti a carattere pedo-pornografico, pornografico, osceno, blasfemo, diffamatorio, offensivo, contrario all'ordine pubblico o al buon costume, che promuovano o inducano ad attività illegali o che contengano virus o altri programmi danneggianti la funzionalità di sistemi informatici altrui.
3.5 L’Editore dichiara di non svolgere in alcun caso un controllo editoriale sui Contributi, ad eccezione di dove espressamente indicato, e non è tenuto ad effettuare alcuna attività di controllo sulla liceità, veridicità, fondatezza, accuratezza, non ingannevolezza, non offensività dei Contributi degli Utenti, con particolare ma non esclusivo riferimento ai Contributi degli Utenti ai Servizi di Forum. In ogni caso, l’Editore si riserva di rifiutare e/o eliminare a sua discrezione i Contributi non ritenuti idonei alla trasmissione, divulgazione, scambio o messa a disposizione tramite i Servizi.
3.6 L’Editore declina ogni responsabilità per danni, pretese o perdite, dirette o indirette, derivanti all'Utente o a terzi dalla trasmissione, divulgazione, scambio o messa a disposizione di Contributi forniti dagli Utenti tramite i Servizi.
3.7 L'Utente che acceda ai Servizi di comunicazione messi a disposizione degli Utenti dall’Editore, quali forum, video messaggi, immagini, pareri di esperti, commenti e simili, che possano contenere Contributi di altri Utenti, dichiara di essere consapevole della possibilità che questi, nei loro contenuti, risultino offensivi ovvero offendano la sensibilità di determinate persone, e in ogni caso riconosce che la responsabilità dei Contributi non può attribuirsi all’Editore ma ai rispettivi autori o contributori.
3.8 L'Utente conferisce all’Editore licenza non esclusiva, per tutto il mondo, gratuita e perpetua di pubblicare i Contributi sul Sito coerentemente con le finalità dei Servizi, compreso il diritto di concederli in sub-licenza e cederli a terzi, e il diritto di copiare, riprodurre, correggere, adattare, modificare, migliorare, tradurre, riformattare, creare lavori derivati, fabbricare, commercializzare, ripubblicare, distribuire, vendere, concedere in licenza, trasferire, noleggiare, affittare, trasmettere, eseguire pubblicamente, comunicare al pubblico per via telematica, in qualsiasi modo ora conosciuto o in futuro scoperto, qualsiasi Contributo generato dall'Utente.
3.9 L'Utente rinuncia al diritto esclusivo di riscuotere compensi, personalmente o per il tramite di un ente di gestione collettiva, per la comunicazione al pubblico o la rappresentazione o esecuzione, anche in forma digitale, dei propri Contributi.
3.10 L’Editore si riserva, a propria esclusiva discrezione, ogni diritto in merito alla pubblicazione, rimozione dal Sito, in maniera temporanea o permanente, di qualsiasi Contributo.
 
<span>4. Links</span>
Il Sito può includere collegamenti ipertestuali ad altri siti web gestiti da terze parti, inclusi inserzioni pubblicitarie e altri fornitori di contenuti. Questi siti possono raccogliere i dati o richiedere informazioni personali da parte dell'Utente. L’Editore non esercita né è tenuto ad esercitare alcuna forma di controllo e declina pertanto ogni responsabilità per danni, pretese o perdite, dirette o indirette, derivanti in qualsiasi forma all'Utente dalla visione, dall'uso e/o dal funzionamento dei siti di terzi o servizi di terzi raggiunti tramite tali links.
<span>5. Diritti di proprietà intellettuale sui Contenuti</span>
5.1 L'Utente riconosce espressamente che tutti i diritti di proprietà industriale e intellettuale, tutelabili sulla base delle norme relative al diritto d'autore (Titolo IX del libro V del c., artt. 2575-2594 c.c., nonchè L. n. 633/1941, come modificata dal DLGS. N. 169/1999) e/o del Codice della proprietà industriale, approvato con Dlgs. 10.2.2005 n. 30, o di altre disposizioni, a tutela, a puro titolo esemplificativo e non esaustivo, di know-how, codice sorgente, software, hardware, progetti, applicativi, brevetti, segreti industriali, formule, algoritmi, modelli, banche dati e simili, relativi ai Servizi, ai dati e agli altri materiali provenienti dall’Editore o da terzi, inclusi gli Utenti, comunque messi a disposizione sul Sito o tramite i Servizi in forza delle Condizioni Generali (“Contenuti”), restano di titolarità esclusiva dell’Editore, che concede all'Utente licenza personale, non trasferibile e non esclusiva per l'utilizzo dei Contenuti e dei Servizi conformemente alle Condizioni Generali, restando in ogni caso inteso che l'Utente non può copiare, modificare, vendere, cedere, sub-licenziare, conferire o trasferire a terzi o creare lavori derivati da un qualsiasi diritto di proprietà industriale e intellettuale dell’Editore, ne’ consentire che terzi lo facciano tramite l'Utente o il suo computer, anche a sua insaputa. Non sono considerati Contenuti i prodotti o servizi pubblicizzati sul Sito, i cui diritti di proprietà industriale e intellettuale appartengono ai rispettivi titolari.
5.2 Il download e l'utilizzo in genere di Contenuti per mezzo dei Servizi è permesso per soli scopi privati: l'Utente riconosce ed espressamente accetta il divieto di riprodurre, copiare, trasmettere, vendere, pubblicare, o sfruttare commercialmente i Contenuti.
5.3 In considerazione della natura del Sito, i Contenuti provengono da svariate fonti della rete Internet e non può escludersi che alcuni materiali pubblicati violino eventuali diritti di proprietà industriale e intellettuale di terzi a totale insaputa dell’Editore. In tal caso, l’Editore provvederà tempestivamente alla loro rimozione, previa comunicazione all’indirizzo desk@banzaimedia.it.
 
<span>6. Durata e recesso</span>
6.1 I Servizi sono forniti a tempo indeterminato, salvo il recesso a norma delle disposizioni seguenti.
6.2 L'Utente, anche non Consumatore, ha facoltà di recedere dal Contratto in qualunque momento a mezzo comunicazione a mezzo e-mail all’indirizzo desk@banzaimedia.it.
 
<span>7. Modifiche delle Condizioni Generali</span>
7.1 L’Editore si riserva il diritto di modificare in ogni tempo le Condizioni Generali nonché i termini e le caratteristiche dei Servizi, tramite avvisi generali agli Utenti pubblicati sul Sito o a mezzo comunicazione e-mail all'Utente con indicazione della data di efficacia delle modifiche stesse, che dovrà essere successiva di almeno 10 giorni rispetto a quella dell’avviso.
7.2 Il continuato utilizzo di anche solo un Servizio da parte dell'Utente decorso il termine di cui al paragrafo 7.1 costituisce manifestazione della volontà di accettare le modifiche delle Condizioni Generali.
7.3 Gli Utenti si impegnano a stampare su carta o su un adeguato supporto duraturo e a conservare le Condizioni Generali e tutte le successive modifiche che venissero ad esse in seguito apportate.
 
<span>8. Legge applicabile e foro competente</span>
8.1 Le Condizioni Generali sono regolate dalla legge italiana.
8.2 Per qualsiasi controversia inerente le presenti Condizioni Generali, nel caso in cui l'Utente sia un Consumatore, competente è il Foro della località indicata dall'Utente stesso al momento della registrazione (o successivamente modificata) come propria residenza o domicilio, se ubicata nel territorio dello Stato italiano.
 
<span>9. APP (per pc, tablet, mobile-device) di Giallozafferano</span>
9.1 L’Editore mette a disposizione degli Utenti il Servizio APP, ossia la possibilità di scaricare il software dell’applicazione Giallozafferano sui propri dispositivi. Il Servizio APP è soggetto alle Condizioni Generali.
9.2 Le apparecchiature (tablet, computer, applicazioni, altri mezzi di telecomunicazioni, ecc.) che consentono l'accesso al Servizio APP, nonché le spese di telecomunicazione necessarie alla fruizione di tale servizio, sono a carico esclusivo dell'Utente.
9.3 L’Editore informa espressamente l'Utente che, qualora un aggiornamento del Servizio APP richieda cambiamenti nel software o nella strumentazione dell'Utente, questi dovranno essere integralmente effettuati a spese dell'Utente.
9.4 Il Servizio APP è offerto così come è.
9.5 E’ severamente vietato l’uso commerciale del software del Servizio APP. L’Utente non potrà aggirare le limitazioni tecniche presenti nel software; tradurre, decodificare, decompilare o disassemblare il software, né tentare di risalire al codice sorgente del Software o creare lavori derivativi basati sul software, pubblicare il software per consentire ad altri di duplicarlo, concedere il Software in locazione, sub-licenza, leasing o prestito.
9.6 L’Editore non è in alcun modo responsabile per eventuali interruzioni nella fornitura del Servizio APP dovute a cause ad esso non direttamente imputabili e/o che sfuggano al proprio controllo tecnico, quali disfunzioni della rete telematica o telefonica.
9.7 L’Editore si riserva il diritto di modificare, sospendere e/o interrompere, in qualsiasi momento del tutto o in parte, a sua esclusiva discrezione, anche definitivamente, l'erogazione del Servizio APP, senza preavviso e senza che ciò possa comportare qualsivoglia obbligo di risarcimento e/o rimborso a carico dell’Editore.
9.8 L’Editore non riconosce alcuna garanzia al di là di quanto concesso con le presenti Condizioni Generali: resta inteso che l'Utente utilizzerà il Servizio sotto la sua piena ed esclusiva responsabilità e che l'utilizzo del Servizio dovrà rispettare tutte le istruzioni fornite dall’Editore.
9.9 L'Utente è autorizzato a fruire del Servizio esclusivamente ad uso personale, non collettivamente o con scopo di lucro, e si assume la piena responsabilità per ogni uso non autorizzato.
9.10 L’Editore non garantisce in alcun modo la precisione e/o l'attualità dei contenuti del Servizio APP. L’Editore non potrà essere considerato responsabile per eventuali danni che possano derivare agli Utenti dall'uso delle informazioni e dei contenuti inclusi nel Servizio APP.
9.11 L'applicazione del Servizio APP, i marchi, i loghi, la grafica, le fotografie, le animazioni, i video, i testi e qualsiasi altro contenuto del Servizio APP sono proprietà intellettuale dell’Editore e non possono essere riprodotti, usati o rappresentati senza l'esplicita autorizzazione dell’Editore. I diritti d'uso concessi dall’Editore all'Utente sono rigorosamente limitati all'accesso, alla richiesta, ricezione e salvataggio sul proprio dispositivo dei Contenuti pubblicati e promossi a tale scopo e all'uso di tali Contenuti a scopo privato e personale e senza alcun fine di condivisione, diffusione, comunicazione o profitto al di fuori degli ambiti concessi dall’Editore.
 
<span>10. Avvertenze di rischio per gli Utenti</span>
10.1 L’Editore non è in grado di stabilire la maggiore o minore età dell'Utente, che utilizza i Servizi pubblicando ad esempio commenti o altri materiali. L’Editore non assume responsabilità per eventuali abusi commessi dagli Utenti o di cui questi siano vittima per effetto del comportamento di terzi, posti in essere o meno in violazione delle Condizioni Generali.
10.2 E’ fatta avvertenza agli Utenti che i contenuti, propri o di altri, immessi sui Siti dall’Utente e così resi di pubblico dominio saranno consultabili da chiunque acceda a tali Siti, anche mediante funzionalità di ricerca interne al sito e potranno essere indicizzati nei motori di ricerca e rendersi così disponibili anche a soggetti non registrati sui Siti.
10.3 L’Editore invita gli Utenti a valutare con la dovuta attenzione l’opportunità o meno di pubblicare nelle proprie domande e/o commenti: i) dati personali (tra cui anche ad esempio il proprio indirizzo email) che possano rilevarne, anche indirettamente, l’identità; ii) foto e/o video che rendano identificabili altre persone e luoghi; iii) altri dati che possano rilevare, anche indirettamente, l’identità di terzi (quali ad esempio, altre persone accomunate all’Utente da simili esperienze o patologie ovvero sottopostesi a simili trattamenti medici).
10.4 Ove previsto, l’Editore assicura agli Utenti la possibilità di utilizzare il nickname prescelto. Ove tale possibilità non sia consentita, si raccomanda l’Utente di valutare l’opportunità di condividere informazioni personali sulla rete Internet, che possano diventare accessibili a un pubblico indeterminato di persone.
10.5 L'Utente riconosce che l’Editore fornisce con i suoi Servizi strumenti utili per evitare la diffusione di dati personali, anche sensibili, ma non può evitare che quest'ultimi vengano visualizzati da persone non autorizzate, essendo l’Utente pienamente libero di rendere di pubblico dominio o meno tali informazioni.
10.6 L’Editore non risponde dei danni lamentati dagli Utenti per eventuali informazioni o contenuti del Sito che possano urtare la loro suscettibilità o offenderne la sensibilità.
10.7 Il Sito affronta generalmente tematiche relative al cibo e alla nutrizione, che possono quindi riguardare direttamente e/o indirettamente anche aspetti inerenti salute, benessere, diete, malattie, che possono non essere adatte a tutti. In particolare su questi aspetti si consiglia pertanto all’Utente di accertarsi che i contenuti del Sito oggetto di consultazione rispondano alla proprie esigenze e siano adatti alle sue specifiche condizioni di salute, età e simili.
Le eventuali informazioni o indicazioni contenute in questo Sito in ambito nutrizione, salute, benessere, diete, malattie, non intendono e non devono in alcun modo sostituire il rapporto diretto fra professionisti della salute e l’Utente. In questi ambiti è pertanto opportuno consultare sempre il proprio medico curante e/o specialisti. Le eventuali informazioni in questi ambiti riportate in questo Sito, nei vari articoli e nei contenuti, hanno esclusivamente scopo informativo e non hanno in alcun modo né la pretesa né l’obiettivo di sostituire il parere del medico e/o specialista, di altri operatori sanitari o professionisti del settore che devono in ogni caso essere contattati per l'indicazione di un eventuale corretto programma terapeutico e/o dietetico e/o di allenamento e/o di allattamento e/o di riabilitazione e/o di integrazione alimentare. In particolare, ma non solo, in presenza di qualsiasi tipo di patologie, intolleranze, stato di gravidanza, post gravidanza, obesità, etc.. suggeriamo di rivolgersi a un medico o a uno specialista.
10.8 In nessun caso il Sito, l’Editore o gli autori degli articoli, né altre soggetti connessi al Sito, saranno responsabili di qualsiasi eventuale danno anche solo ipoteticamente collegabile all'uso di informazioni presenti su Sito. Il Sito non si assume alcuna responsabilità del cattivo uso che gli utenti potrebbero fare delle indicazioni riportate nel sito stesso. Non è possibile garantire l'assenza di errori e l'assoluta correttezza delle informazioni divulgate.
 
<span>11. Regolamento applicabile ai Commenti</span>
11.1 Agli Utenti o ai visitatori del Sito o agli utilizzatori del servizio di Commenti che utilizzano i commenti del Sito si applicano le disposizioni previste dalle Condizioni Generali.
11.2 Una volta che un commento è stato pubblicato non sarà più possibile in alcun modo per l’Utente modificarlo o cancellarlo.
11.3 Nel caso di commenti pubblicati nell’APP del Sito sarà possibile attivare discrezionalmente la possibilità di ricevere sul proprio dispositivo la ricezione di notifiche push da parte del servizio di Commenti.
11.4 Lo Staff di Giallozafferano si avvale della facoltà di moderare i commenti prima che vengano pubblicati e eventualmente di non pubblicarli a suo insindacabile giudizio. In particolare sono suscettibili di non pubblicazione i commenti che contengano, nel testo o nel nome dell’autore:
- indirizzi di siti web, soprattutto se non congrui o inviati a scopo promozionale;
- pubblicità di prodotti o servizi a fini di lucro;
- indirizzi email, numeri di telefono, indirizzi postali;
- termini volgari o offensivi;
- attacchi o valutazioni personali nei confronti dell’autore, o di altri;
- contenuti estranei ai temi trattati (off topic) o in cui prevalgano discussioni tra i singoli commentatori;
- contenuti che sembrino poter offendere, provocare, umiliare qualcuno;
- contenuti razzisti, sessisti, omofobici o violenti;
- contenuti illegali o che predichino comportamenti illegali;
- contenuti che possano costituire un pericolo per gli altri;
- contenuti che la redazione giudichi irrilevanti o dispersivi rispetto ai temi trattati;
- opinioni personali dei commentatori perentorie, assiomatiche o prive di argomentazioni.
11.5 Gli Utenti o gli utilizzatori del servizio di Commenti sono altresì tenuti al rispetto del seguente regolamento e prendono atto e accettano che:
- Non vi è alcuno obbligo di risposta da parte degli Utenti o di altri visitatori del Sito o dello Staff di Giallozafferano alle domande poste tramite la pubblicazione di un commento.
- L’Utente o il visitatore del Sito che partecipa ai commenti assumerà piena responsabilità per ogni attività posta in essere attraverso le proprie credenziali ed assume altresì ogni responsabilità per ogni materiale dall’Utente stesso pubblicato o reso disponibile.
- Sono assolutamente vietate le seguenti attività:
  1. rendere disponibile, pubblicare, o in altro modo trasmettere o diffondere materiale che sia illecito, dannoso, minatorio, abusivo, molesto, diffamatorio e/o calunnioso, volgare, osceno, lesivo della privacy altrui, razzista, classista o comunque reprensibile;
  2. arrecare danno, in qualsivoglia modo, a minori di età;
  3. rendere disponibile, pubblicare, inviare, trasmettere o diffondere materiale che non si abbia il diritto di trasmettere o diffondere in forza di una previsione di legge, di contratto ovvero a causa di un rapporto fiduciario (per esempio informazioni riservate, informazioni confidenziali apprese in forza di un rapporto di lavoro o protette da un patto di riservatezza);
  4. rendere disponibile, pubblicare, inviare, trasmettere o diffondere del materiale che comporti la violazione di brevetti, marchi, segreti, diritti di autore o altri diritti di proprietà industriale e/o intellettuale di terzi soggetti;
  5. rendere disponibile, pubblicare, inviare, trasmettere o diffondere pubblicità, materiale promozionale, “Junk mail”, “spam”, catene di S. Antonio, piramidi, o qualsiasi altra forma di sollecitazione non autorizzate o non richieste;
  6. rendere disponibile, inviare, trasmettere o diffondere qualsivoglia materiale che contenga virus o altri codici, file o programmi creati per interrompere, distruggere o limitare il funzionamento dei software, degli hardware o degli impianti di telecomunicazioni di terzi;
  7. incoraggiare i terzi a mettere in atto una condotta illecita e/o criminosa passibile di responsabilità penale o civile;
  8. contravvenire in modo diretto o indiretto alle leggi vigenti.
11.6 Il Sito sconsiglia vivamente agli Utenti di pubblicare sul Sito nelle proprie domande e/o commenti: i) dati personali che possano rilevarne, anche indirettamente, l’identità; ii) altri dati che possano rilevare, anche indirettamente, l’identità di terzi.
<span>12. Regolamento applicabile ai Blog</span>
Il Sito mette inoltre a disposizione degli Utenti, utilizzando i Servizi di Hosting di Altervista, un servizio che consente di aprire i Blog di "cucina" sotto il dominio Blog.Giallozafferano.it.
Per accedere e utilizzare il Servizio di Blog l’Utente deve utilizzare e registrarsi ai Servizi di Hosting di Altervista, di cui l’Utente, registrandosi, accetta e si impegna a rispettare i [Termini e le Condizioni](http://it.altervista.org/regolamento.php).
Al servizio di Blog si applicano inoltre le disposizioni previste dalle presenti Condizioni Generali del Sito.
L’Utente titolare del Blog mantiene tutti i diritti e le responsabilità sul suo blog e sui contenuti in esso pubblicati ([leggi disclaimer](http://it.altervista.org/disclaimer.php)) <span>essendo sin d’ora esclusa qualsivoglia responsabilità in capo ad Arnoldo Mondadori Editore S.p.A . che, in questo caso, offre il solo servizio di hosting tramite la sua piattaforma Altervista</span>.
<span>13. Disposizioni specifiche applicabili ad alcuni Servizi</span>
13.1 Il Sito può mettere di volta in volta a disposizione degli Utenti alcuni specifici Servizi. A tutti i Servizi si applicano comunque sempre le disposizioni previste dalle presenti Condizioni Generali.
13.2 Gli Utenti di questi Servizi sono altresì tenuti al rispetto dei termini e condizioni specificatamente applicabili a tali Servizi.
13.3 All’atto della registrazione o del primo utilizzo del Servizio, l’Utente dovrà approvare specificatamente i termini e le condizioni del singolo Servizio.
La precedente versione delle presenti Condizioni Generali è consultabile al [seguente link](http://privacy.stbm.it/site/giallozafferano/condizioni-generali-old-1.html).

-   -   Via Bianca di Savoia 12
    20122 Milano
-   Tel: +39.02.00643801
    <desk@banzaimedia.it>
-   PI 08386600152


