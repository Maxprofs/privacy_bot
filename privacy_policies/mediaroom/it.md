https://tripadvisor.mediaroom.com/IT-privacy-policy

[<img src="images/trip_logo.svg" alt="Reviews of Hotels, Flights and Vacation Rentals" class="mastheadLogoImage" />](https://www.tripadvisor.it/)
<a href="https://www.tripadvisor.it/" class="homelink">Torna a TripAdvisor</a> <a href="#" class="flagMenu"></a>

<a href="#" class="searchMenu fa fa-search"></a>

Media Center

-   [A proposito di TripAdvisor](index.php?s=20308)
-   [Rapporti con gli investitori](http://ir.tripadvisor.com/)
-   [Risorse](index.php?s=20309)
-   [Contattaci](index.php?s=34589)

![](images/shadow-mainnav.png)

[Comunicati stampa](IT-press-releases)

[Blog](http://blog.tripadvisor.it/)

[Il nostro marchio](our-brand)

Informativa sulla privacy
=========================

TripAdvisor ("TripAdvisor", "il sito", "il portale", "il sito web") è un servizio online che offre agli utenti ("utenti") consigli relativi a hotel, resort, pensioni, vacanze, pacchetti di viaggio, guide di viaggio, voli, case vacanza e non solo. Il sito web, i componenti per dispositivi mobili e le applicazioni correlate (insieme indicati come il "portale") fanno parte di TripAdvisor® Media Network, gruppo di proprietà di e gestito da TripAdvisor LLC.

Effettuando l'accesso al portale e utilizzando i servizi a disposizione, l'utente dichiara di aver letto e compreso la presente Informativa sulla privacy e le disposizioni in materia di raccolta e trattamento delle informazioni ivi incluse.

L'ultimo aggiornamento della presente Informativa sulla privacy risale al giorno 31 oktober 2016. TripAdvisor si riserva il diritto di modificare periodicamente la Informativa sulla privacy, si consiglia pertanto di prenderne regolarmente visione al fine di essere al corrente degli aggiornamenti.

Ambito di applicazione

La presente Informativa sulla privacy descrive in dettaglio le prassi e le politiche applicabili alla raccolta, all'utilizzo e alla divulgazione delle informazioni relative agli utenti da parte di TripAdvisor.

TripAdvisor è consapevole del fatto che fornire le proprie informazioni online comporta un elevato livello di fiducia da parte degli utenti. A tale fiducia TripAdvisor riserva la massima serietà e attribuisce massima priorità alla garanzia di sicurezza e riservatezza dei dati personali forniti dagli utenti attraverso l'uso del portale o dei servizi.

-   Dati raccolti
-   Trattamento dei dati
-   Condivisione dei dati
-   Tempi di archiviazione dei dati
-   Diritti e preferenze degli utenti rispetto alla raccolta e al trattamento dei dati
-   Protezione dei dati
-   Privacy di minori
-   Collegamenti esterni
-   Trasferimenti internazionali
-   Modifiche alla presente Informativa sulla privacy
-   Come contattare TripAdvisor

 

#### Dati raccolti

**Informazioni di carattere generale.**

TripAdvisor riceve e archivia le informazioni inserite dagli utenti attraverso il portale o altro mezzo. Tali informazioni includono dati che consentono di identificare personalmente gli utenti o di contattarli direttamente ("dati personali").

I dati personali includono le informazioni fornite dagli utenti, ad esempio nome e cognome, numero di telefono, indirizzo postale e email, nome utente e password e dati di fatturazione (tra cui numero della carta di credito, nome del titolare e data di scadenza). TripAdvisor potrebbe inoltre richiedere informazioni relative ai programmi, allo stile e alle preferenze di viaggio, tra queste: richieste specifiche in merito alla consumazione dei pasti, alla scelta del posto, informazioni sui programmi fedeltà sottoscritti con compagnie aeree, hotel, agenzie di autonoleggio, classe di volo preferita, opzioni relative al bagaglio e all'acquisto dei biglietti.

L'utente ha la facoltà di scegliere di non fornire tali dati personali a TripAdvisor. Tuttavia, di norma, alcune informazioni sono necessarie al fine di ricevere offerte pertinenti da parte di TripAdvisor e dei suoi partner e per godere degli altri vantaggi della registrazione. Ad esempio, solo i membri registrati possono pubblicare recensioni, partecipare alle discussioni nei forum, inviare a se stessi e ad altri contenuti di TripAdvisor via email, accedere alle newsletter e ai contenuti relativi alla pianificazione dei viaggi riservati ai soli iscritti, partecipare a sondaggi, gare e concorsi a premi. Inoltre, alcune informazioni sono necessarie per consentire agli utenti di porre domande o avviare altre transazioni sul portale.

Altre informazioni che potrebbero essere richieste includono dati quali l'indirizzo IP, i dati di identificazione del dispositivo utilizzato e la cronologia di navigazione online, a condizione che tali informazioni siano esclusivamente pertinenti all'utente in questione.

#### Informazioni su terzi.

Gli utenti hanno la possibilità di fornire recapiti e informazioni di viaggio relativi ad altre persone attraverso il portale. Se un utente effettua una prenotazione per conto di terzi attraverso TripAdvisor, dovrà necessariamente specificare i dati personali di tali terzi. In tal caso, è obbligatorio ottenere il consenso da parte dei soggetti per cui si effettua la prenotazione prima di specificare i relativi dati personali poiché qualsiasi accesso finalizzato a visualizzare o modificare tali dati sarà disponibile solo ed esclusivamente attraverso l'account dell'utente.

#### Informazioni provenienti da altre fonti.

TripAdvisor potrebbe altresì ottenere periodicamente informazioni sugli utenti da parte di soggetti affiliati, partner aziendali o altre fonti di terze parti indipendenti e aggiungerle alle altre informazioni archiviate sugli utenti. Ad esempio, se un utente visita TripAdvisor reindirizzato da un sito gestito da uno dei partner commerciali e ha effettuato la registrazione con tale partner, i dati forniti al partner, come recapiti e informazioni demografiche, potrebbero essere condivisi con TripAdvisor. Analogamente, se un utente accede a un servizio di terze parti, ad esempio un servizio offerto da un social media, attraverso il portale o prima di visitare il portale, informazioni quali nome utente, password e altri dati resi disponibili a TripAdvisor tramite tali servizi, potrebbero essere raccolte dal portale. TripAdvisor collabora con i partner esistenti e futuri al fine di migliorare e personalizzare l'uso del portale in conformità alle prassi descritte nella presente Informativa sulla privacy.

TripAdvisor ha siglato una partnership con Facebook al fine di offrire contenuti personalizzati sul portale agli utenti di Facebook. Se un utente ha effettuato l'accesso a Facebook e a TripAdvisor, i contenuti di TripAdvisor vengono personalizzati per tale utente anche se è la prima volta che visita il sito web di TripAdvisor. Ad esempio, vengono mostrate le recensioni che gli amici Facebook dell'utente hanno pubblicato su TripAdvisor e i luoghi che hanno visitato. Al fine di fornire tali contenuti personalizzati, Facebook trasmette a TripAdvisor le informazioni che l'utente ha scelto di rendere disponibili, in conformità alle impostazioni della privacy di Facebook. Tali informazioni possono includere: nome, immagine del profilo, sesso, liste di amici e altre informazioni che l'utente ha scelto di rendere disponibili.

Se l'utente decide di disattivare la personalizzazione, dovrà prima accedere a Facebook, quindi (1) selezionare "Modifica il tuo profilo” dal menu a discesa "Il tuo TripAdvisor" nella pagina [Profilo utente](https://www.tripadvisor.it/MemberProfile) e fare clic su "Disconnetti" nella casella di stato di Facebook Connect. In alternativa, è possibile (2) selezionare "Account connessi" dal menu a discesa "Il tuo TripAdvisor" nella pagina [Profilo utente](https://www.tripadvisor.it/MemberProfile) e fare clic su "Disconnetti" nelle "Impostazioni Facebook". È anche possibile disattivare la personalizzazione modificando le impostazioni dell'applicazione su Facebook. Nota: se l'utente ha amici Facebook che usano TripAdvisor, anch'essi potrebbero aver condiviso informazioni sull'utente con TripAdvisor tramite Facebook. Per evitare tale condivisione delle informazioni, è possibile modificare le impostazioni della privacy di Facebook.

#### Raccolta automatica delle informazioni.

TripAdvisor raccoglie automaticamente determinate informazioni dal computer o dal dispositivo utilizzato per visitare il portale. Ad esempio, vengono raccolti dati sulla sessione, incluso l'indirizzo IP, il software del browser web e il sito web da cui l'utente è stato reindirizzato. Potrebbero inoltre, con il consenso dell’utente, essere raccolte informazioni sull'attività online dell'utente, ad esempio i contenuti visualizzati, le pagine visitate, le ricerche e/o le prenotazioni agevolate o effettuate. La raccolta di tali informazioni da parte di TripAdvisor, è finalizzata, tra gli altri scopi, a meglio comprendere gli interessi e le preferenze degli utenti per personalizzare la loro esperienza con il portale.

#### Informazioni di pagamento.

Se un utente effettua una prenotazione di viaggio presso terzi fornitori per mezzo di TripAdvisor, verranno raccolte le informazioni di pagamento dell'utente, tra cui il numero di carta di credito, il titolare della carta, la data di scadenza, il codice di autenticazione e l'indirizzo di fatturazione. Tali informazioni vengono trasmesse in modalità protetta al fornitore della prenotazione di viaggio al fine di perfezionare la transazione. Nota: se non diversamente specificato, è il fornitore ad elaborare il pagamento, non TripAdvisor. L'utente accetta di leggere e conformarsi alle normative e alle procedure del fornitore prima di effettuare una prenotazione tramite TripAdvisor.

TripAdvisor potrebbe offrire agli utenti registrati la possibilità di salvare le informazioni relative al metodo e alle preferenze di pagamento sul portale. Qualora l'utente decidesse di archiviare tali dati di pagamento su TripAdvisor, sarà possibile aggiungere, modificare o eliminare tali informazioni in qualsiasi momento nella sezione Impostazioni account.

#### Informazioni sulla località e altre informazioni ottenute dai dispositivi.

Quando si utilizza un'applicazione su un dispositivo, TripAdvisor, con il consenso dell’utente, raccoglie le informazioni sull'utilizzo da parte dell'utente in modo analogo e per scopi simili rispetto all'uso del sito web di TripAdvisor. Inoltre, potrebbero essere raccolte informazioni sulla località qualora l'utente abbia impostato il dispositivo per l'invio di tali informazioni all'applicazione nelle impostazioni sulla privacy del dispositivo stesso oppure se l'utente ha caricato foto con tag contenenti informazioni sulla località. Le informazioni sulla località raccolte dal dispositivo o le foto possono essere utilizzate per migliorare l'uso dell'applicazione e per fornire all'utente contenuti pertinenti e promozioni di interesse. Ad esempio, i dati sulla località consentono di mostrare all'utente le recensioni su hotel e ristoranti nelle vicinanze durante il viaggio. È possibile modificare le impostazioni sulla privacy del dispositivo in uso in qualsiasi momento e disattivare quindi la funzionalità di condivisione delle informazioni con l'applicazione e/o la funzionalità di assegnazione di tag alle foto con informazioni sulla località. Nota: la disattivazione della condivisione delle informazioni sulla località potrebbe influire su alcune funzionalità dell'applicazione. In caso di domande circa le impostazioni sulla privacy del dispositivo in uso, si consiglia di contattare il produttore del dispositivo o il gestore dei servizi di telefonia mobile per ricevere assistenza.

#### Cookie e altre tecnologie web.

TripAdvisor raccoglie informazioni attraverso cookie e altre tecnologie analoghe (ad esempio web beacon). I cookie sono piccoli file di testo automaticamente memorizzati sul computer o sul dispositivo mobile ogni volta che si visita un qualsiasi sito web. Vengono archiviati dal browser Internet e contengono informazioni di base sull'uso di Internet da parte dell'utente. A ogni nuova visita, il browser invia i cookie al sito in modo che il computer o il dispositivo mobile utilizzato possa essere riconosciuto al fine di migliorare e personalizzare l'esperienza.

Informazioni più dettagliate sui cookie e sulle tecnologie simili (ad esempio i web beacon) sono disponibili nella [normativa sull'uso dei cookie](https://www.tripadvisor.it/CookiePolicy) e attraverso lo strumento per consentire l'uso dei cookie.

Ulteriori dettagli sui cookie in generale, inclusi i cookie impostati sul proprio dispositivo e le istruzioni per gestirli ed eliminarli, sono disponibili su siti web come [www.allaboutcookies.org](http://www.allaboutcookies.org/) e [www.youronlinechoices.eu](http://www.youronlinechoices.eu/).

#### TripAdvisor, i siti web affiliati e le relative applicazioni utilizzano i cookie per i seguenti scopi generali:

-   Agevolare il riconoscimento del visitatore attraverso il browser e salvare e archiviare eventuali preferenze impostate durante le visite al portale. Ad esempio, se l'utente si registra sul portale, TripAdvisor potrebbe utilizzare i cookie per memorizzare i dati di registrazione, evitando all'utente di inserire i dati di accesso a ogni visita. TripAdvisor potrebbe inoltre archiviare la password in un cookie, qualora l'utente abbia selezionato la casella "Voglio essere registrato su questo computer fino a quando deciderò di uscire". Nota: gli ID, le password e altri dati relativi all'account, inclusi nei cookie vengono crittografati per motivi di sicurezza.
-   Consentire la personalizzazione dei contenuti, dell'esperienza e delle promozioni per gli utenti sui siti web e le app TripAdvisor nonché su altri siti Internet. Ad esempio, se si accede a una pagina web, TripAdvisor, i suoi fornitori di servizi o i partner impostano automaticamente un cookie al fine di riconoscere il browser durante la navigazione in Internet e presentare informazioni e messaggi promozionali basati sugli interessi apparenti degli utenti. Vedere Visualizzazione di messaggi pubblicitari/Preferenze dell'utente per ulteriori informazioni sulle prassi adottate da TripAdvisor in merito alla pubblicità e alle scelte riservate all'utente.
-   Consentire il monitoraggio e la ricerca per quanto attiene all'efficacia delle funzionalità, delle offerte, dei messaggi pubblicitari e delle comunicazioni via email (determinando quali email vengono aperte, ricevono clic o altre azioni da parte degli utenti).

Per la maggior parte dei browser, la sezione della guida, disponibile nella barra degli strumenti, dovrebbe contenere le istruzioni per impedire al browser di accettare nuovi cookie, per ricevere una notifica all'impostazione di ogni nuovo cookie o per disabilitare i tipi di cookie non essenziali. Nota: se si disabilitano totalmente i cookie, potrebbe non essere possibile accedere a molti degli strumenti di viaggio offerti sui siti TripAdvisor.

I siti TripAdvisor potrebbero inoltre utilizzare web beacon (noti anche come clear gif, pixel tag o web bug). Si tratta di piccole porzioni grafiche con un identificatore univoco, la cui funzione è analoga a quella dei cookie, che vengono incorporati nel codice di una pagina web. TripAdvisor usa i web beacon al fine di monitorare i flussi di traffico dalle pagine dei propri siti verso altri siti, per fornire o comunicare con i cookie, per determinare la provenienza degli utenti (ad esempio se sono stati reindirizzati da una pubblicità online visualizzata su un sito di terze parti) e per migliorare le prestazioni del portale. TripAdvisor si riserva altresì di consentire ai propri fornitori di servizi l'uso di web beacon al fine di determinare quali email siano state aperte dai destinatari e monitorare il traffico e le azioni degli utenti sul portale. Ciò facilita le operazioni di verifica dell'efficacia dei contenuti e degli altri servizi offerti.

#### Visualizzazione di messaggi pubblicitari/Preferenze degli utenti.

*Dati raccolti per offrire agli utenti promozioni pertinenti*

TripAdvisor si impegna a fornire agli utenti contenuti e informazioni pertinenti sui siti del proprio marchio.

A tal fine, TripAdvisor, con il consenso dell’utente, si riserva la facoltà di raccogliere informazioni sulle ricerche di viaggio dell'utente e su altre attività effettuate sul portale, ad esempio la ricerca di voli oppure hotel, e di utilizzare tali informazioni per presentare annunci pubblicitari che corrispondono agli interessi degli utenti sui siti TripAdvisor o su altri siti online. Ad esempio, se l'utente cerca un volo per la Florida su TripAdvisor, potrebbe visualizzare un annuncio per un pacchetto di viaggio in Florida su TripAdvisor o su un altro sito web visitato.

TripAdvisor, con il consenso dell’utente, condivide solo i recapiti personali (ad esempio l'indirizzo email) con terze parti affiliate, in modo che queste possano fornire all'utente messaggi pubblicitari. L'utente ha la facoltà di scegliere di non ricevere pubblicità online pertinenti su altri siti, sulla base delle ricerche legate ai viaggi effettuate su TripAdvisor facendo clic [qui](http://www.networkadvertising.org/). Nota: se l'utente decide di non ricevere pubblicità mirata, verranno comunque visualizzati annunci pubblicitari online, ma questi saranno di carattere più generale e meno pertinenti rispetto alle preferenze dell'utente. Ulteriori informazioni sulla nostra politica di gestione dei recapiti email sono disponibili di seguito.

*Dati raccolti dai partner aziendali e dalle reti pubblicitarie per fornire pubblicità pertinente*

Molti degli annunci pubblicitari visualizzati sui siti del gruppo TripAdvisor vengono forniti da TripAdvisor o dai suoi fornitori di servizi. Tuttavia, TripAdvisor consente anche a terze parti di raccogliere informazioni sulle attività online degli utenti, attraverso cookie e altre tecnologie. Tali terze parti includono: (1) partner commerciali, che raccolgono informazioni in merito alla visualizzazione di o all'interazione con annunci pubblicitari sui siti TripAdvisor; (2) reti pubblicitarie, che raccolgono informazioni in merito agli interessi degli utenti durante la visualizzazione di o l'interazione con annunci pubblicitari posizionati in molti siti web di diversa natura su Internet. Tali informazioni raccolte da terze parti vengono utilizzate per determinare le caratteristiche, gli interessi o le preferenze degli utenti al fine di mostrare annunci pubblicitari sui siti TripAdvisor e su altri siti Internet, basati sugli interessi degli utenti.

Nota: TripAdvisor non ha accesso a né controllo sui cookie o altre tecnologie utilizzate da terze parti per raccogliere informazioni sugli interessi degli utenti. Le prassi relative al trattamento dei dati di tali terze parti non sono incluse nella presente Informativa sulla privacy. Alcune aziende fanno parte della [Network Advertising Initiative](http://www.networkadvertising.org/), che offre un singolo strumento per disattivare la visualizzazione degli annunci pubblicitari mirati da parte delle aziende partecipanti. Per ulteriori informazioni, fare clic [qui](http://www.networkadvertising.org/).

*Risposta a segnali Do Not Track*

Il browser web potrebbe trasmettere un segnale "Do Not Track" ("DNT") o non tracciamento a TripAdvisor e ad altri siti web. A causa delle differenze tra le impostazioni predefinite dei vari browser web e tra i modi in cui i browser incorporano i segnali DNT, gli operatori del portale non sono talvolta in grado di stabilire se i visitatori abbiano selezionato l'impostazione DNT volontariamente o se siano consapevoli della possibilità di modificare tale impostazione. TripAdvisor al momento non risponde ai segnali DNT. Tale approccio potrebbe essere rivisto qualora le autorità Internet definissero degli standard in merito che TripAdvisor andrebbe a recepire. Al momento, la nostra normativa in relazione ai cookie in particolare è definita di seguito, nella sezione "Cookie e altre tecnologie web".

#### Trattamento dei dati

**Scopi generali**

TripAdvisor utilizza le informazioni raccolte dagli utenti per i seguenti scopi generali:

-   consentire la registrazione e la gestione dell'account, tra cui l'accesso al portale e il suo uso;
-   comunicare con l'utente in generale, ad esempio inviare informazioni su TripAdvisor e inviti dalla community di TripAdvisor;
-   consentire la pubblicazione delle recensioni, dei post nei forum e di altro contenuto nella community di TripAdvisor;
-   agevolare la prenotazione di viaggi;
-   rispondere alle domande e ai commenti degli utenti;
-   misurare l'interesse degli utenti al fine di migliorare prodotti, servizi e portale;
-   informare gli utenti circa Offerte Speciali, prodotti e servizi, disponibili su TripAdvisor o messi a disposizione dai partner, di interesse per gli utenti, in conformità alle preferenze di marketing;
-   personalizzare in altri modi l'esperienza degli utenti su TripAdvisor, ad esempio attraverso la personalizzazione degli annunci pubblicitari presentati;
-   richiedere informazioni, ad esempio attraverso sondaggi;
-   risolvere dispute o problemi;
-   prevenire attività potenzialmente illegali o non consentite;
-   applicare i termini di utilizzo;
-   qualsiasi altro scopo indicato al momento della raccolta dei dati.

Se l'utente si è registrato come proprietario o gestore di una casa vacanza o ha pubblicato l'annuncio della sua casa vacanza, TripAdvisor invierà messaggi email all'indirizzo specificato.

#### Comunicazioni via email

TripAdvisor si adopera per semplificare l'uso del portale e per consentire a tutti gli utenti di usufruire delle opportunità di viaggio che offre. A tal fine, con il consenso dell’utente, inviamo messaggi email che contengono informazioni sugli interessi di viaggio degli utenti, in conformità alle preferenze di marketing impostate dagli utenti stessi. Ad esempio, se tra le preferenze di marketing l'utente ha scelto di ricevere messaggi promozionali, in seguito a una ricerca per un volo a New York effettuata sul portale, TripAdvisor potrebbe inviare un messaggio email con informazioni sulle compagnie aeree e sui viaggi a New York o altre destinazioni. TripAdvisor ritiene che tali messaggi email offrano utili informazioni agli utenti sulle Offerte Speciali disponibili attraverso i suoi siti. Nota: l'utente ha sempre la possibilità di scegliere di non ricevere tali informazioni nei messaggi email.

In proposito, consultare la sezione "Diritti e preferenze degli utenti rispetto alla raccolta e al trattamento dei dati".

#### Condivisione dei dati

TripAdvisor si riserva la possibilità di condividere i dati degli utenti con i seguenti soggetti:

-   fornitori, che includono, in via esemplificativa, hotel, compagnie aeree, compagnie di crociera, compagnie di autonoleggio, fornitori di attività, gestori o proprietari di case vacanza che elaborano le prenotazioni di viaggio effettuate dagli utenti. Sul portale TripAdvisor e sui siti affiliati, tutti i prodotti e i servizi offerti da terzi fornitori sono descritti come tali. Le informazioni condivise con i fornitori per agevolare le prenotazioni vengono trattate in conformità alle normative sulla privacy di tali fornitori, ad eccezione dei dati di pagamento. TripAdvisor condivide i dati di pagamento esclusivamente in caso di necessità al fine di agevolare le prenotazioni effettuate su o attraverso TripAdvisor; l'uso di tali informazioni di pagamento da parte dei fornitori viene limitato esclusivamente a tal fine. TripAdvisor incoraggia gli utenti a prendere visione delle normative sulla privacy, dei termini di utilizzo e di altre politiche dei fornitori di viaggi i cui prodotti o servizi vengono acquistati attraverso TripAdvisor. Nota: tali fornitori potrebbero inoltre contattare gli utenti, ove necessario, per richiedere informazioni aggiuntive o per fornire informazioni relative ai piani di viaggio, al fine di agevolare la prenotazione o per altri scopi in conformità alle prassi descritte nei rispettivi termini di utilizzo e di tutela dei dati.
-   Terzi Fornitori di servizi o funzioni per conto di TripAdvisor, tra cui analisi aziendali, elaborazione dei pagamenti, servizio clienti, marketing, pubbliche relazioni, distribuzioni di sondaggi o partecipazione a concorsi a premi e prevenzione di attività fraudolente. TripAdvisor potrebbe altresì autorizzare i terzi fornitori a raccogliere informazioni per proprio conto, tra cui, a titolo esemplificativo, dati necessari per gestire le funzionalità del portale o per agevolare la pubblicazione di pubblicità online personalizzata in base agli interessi degli utenti. I terzi fornitori hanno accesso e potrebbero raccogliere informazioni solo ove necessario per l'espletamento delle loro funzioni e non sono autorizzati a condividere né a utilizzare tali informazioni per altre finalità.
-   Partner commerciali con cui TripAdvisor collabora per offrire prodotti e servizi. I nomi dei partner terzi che collaborano con TripAdvisor per la fornitura di un prodotto o di un servizio vengono mostrati insieme al marchio TripAdvisor o separatamente. Se si sceglie di accedere a tali servizi facoltativi, i propri dati, inclusi i dati personali, potrebbero essere condivisi con tali partner. Nota: TripAdvisor non esercita alcun controllo circa le prassi adottate dai partner commerciali terzi per tutelare la privacy degli utenti.
-   Siti web affiliati. Se l'utente viene reindirizzato al portale TripAdvisor da un altro sito web, TripAdvisor potrebbe condividere i dati di registrazione, come nome, indirizzo email, indirizzo postale, numero di telefono e preferenze di viaggio dell'utente, con tale sito web. TripAdvisor non ha predisposto alcun limite in merito all'uso dei dati personali da parte dei siti web di reindirizzamento. Si consiglia pertanto a tutti gli utenti di prendere visione delle normative sulla privacy dei siti web che reindirizzano a TripAdvisor.
-   Aziende che collaborano con TripAdvisor. TripAdvisor, con il consenso dell’utente, si riserva la facoltà di condividere i dati personali degli utenti con le aziende che fanno parte di TripAdvisor Media Group, nonché con le società madre e le aziende e i siti web nazionali e internazionali affiliati (tra questi DaoDao.com). Tale condivisione permette di presentare all'utente informazioni sui prodotti e servizi, legati o meno ai viaggi, che siano di suo interesse, in conformità alle preferenze di marketing impostate. Qualora società madre e affiliati abbiano accesso ai dati degli utenti, essi applicheranno prassi di un livello di severità quanto meno pari a quelle descritte nella presente Informativa sulla privacy. Si impegneranno inoltre alla conformità alle normative in vigore in merito alla trasmissione di comunicazioni promozionali e, quantomeno, a fornire all'utente l'opzione, in tutte le email commerciali inviate, di scegliere di non ricevere più tali comunicazioni via email in futuro.

TripAdvisor si riserva inoltre di condividere le informazioni degli utenti, qualora ritenga, a sua esclusiva discrezione, che tale divulgazione sia necessaria:

-   a scopo di dare riscontro a ordini dell’Autorità Giudiziaria, sentenze di tribunali o altri procedimenti legali legittimi e applicabili; al fine di accertare o esercitare i propri diritti; al fine di difendersi in caso di controversia; per altri scopi richiesti dalla legge. In tali casi, TripAdvisor si riserva il diritto di sollevare o rinunciare a qualsiasi obiezione legale o diritto.
-   A scopo di indagine, prevenzione o azione rispetto ad attività illecite o potenzialmente illecite; al fine di proteggere e difendere i diritti, la proprietà o la sicurezza di TripAdvisor, dei suoi clienti o di altri; in conformità ai Termini di utilizzo e agli altri accordi.
-   in connessione a eventuali transazioni aziendali, ad esempio cessione aziendale, fusione, consolidamento, vendita di beni o nell'eventualità di bancarotta.

Se l'utente sceglie di creare un profilo su TripAdvisor, determinate informazioni del profilo saranno pubblicamente visualizzabili ed identificabili attraverso la selezione mediante clic del nome utente. L'utente ha la possibilità di visualizzare il proprio profilo così come viene presentato al pubblico. Inoltre, se l'utente sceglie di partecipare ai programmi di comunicazione tra utenti iscritti (ad esempio reti di viaggiatori e messaggistica privata), altri utenti iscritti di TripAdvisor potrebbero contattare l'utente attraverso TripAdvisor; tuttavia, TripAdvisor non condivide gli indirizzi email tra gli utenti né li rende altrimenti pubblici. Tutti i membri di TripAdvisor hanno la possibilità di disattivare le comunicazioni tra utenti iscritti in qualsiasi momento.

In casi diversi da quelli sopra specificati, l'utente riceverà una notifica nel momento in cui i propri dati personali vengono condivisi con terze parti e avrà l'opportunità di non consentire tale condivisione.

TripAdvisor si riserva inoltre di condividere informazioni aggregate o anonime con terzi, tra cui inserzionisti o investitori. Ad esempio, TripAdvisor potrebbe comunicare agli inserzionisti il numero di visite ricevute dal portale o gli hotel e le destinazioni turistiche più visitati. Tali informazioni non contengono alcun dato personale e vengono utilizzate per sviluppare contenuti e servizi di interesse per gli utenti.

#### Tempi di archiviazione dei dati

TripAdvisor si riserva di conservare determinate informazioni associate agli account degli utenti nei propri archivi, per scopi analitici e per assicurare l'integrità degli archivi stessi. I tempi di archiviazione delle informazioni degli utenti variano a seconda dello scopo per cui tali informazioni vengono raccolte e utilizzate.

TripAdvisor non archivia i dati personali per periodi più lunghi del necessario previsto dagli scopi aziendali o dai requisiti legali. TripAdvisor si riserva di conservare determinate informazioni per un periodo successivo alla chiusura dell'account utente, ad esempio nei casi in cui ciò sia necessario per adempiere ad obblighi legali o per esercitare, difendere e stabilire i propri diritti.

#### Diritti e preferenze degli utenti rispetto alla raccolta e al trattamento dei dati

-   L'utente ha facoltà di scegliere di non fornire a TripAdvisor i propri dati personali, sebbene ciò sia necessario per usufruire di alcune funzionalità offerte sul portale.
-   L'utente ha diritto di chiedere quali informazioni personali siano state archiviate contattando TripAdvisor all'indirizzo indicato di seguito (vedere "Contatti"); in tal caso TripAdvisor si riserva di addebitare una piccola tariffa per la fornitura di tali informazioni.
-   TripAdvisor si impegna ad assicurare che i dati raccolti siano pertinenti all'utilizzo preposto, precisi e completi. È anche possibile rivedere, aggiungere o aggiornare le informazioni fornite a TripAdvisor visitando la pagina degli abbonamenti sul portale.  
-   È possibile aggiungere o aggiornare le informazioni e chiudere il proprio account, come sopra indicato. Se si decide di chiudere il proprio account TripAdvisor, esso verrà disattivato e le informazioni del profilo verranno rimosse dalla vista attiva.
-   È possibile chiudere il proprio account contattando TripAdvisor attraverso [questo modulo](https://www.tripadvisor.it/GeneralSupport). TripAdvisor invierà un'email di conferma della richiesta. Nota: una volta chiuso l'account, non sarà più possibile effettuare l'accesso e visualizzare i propri dati personali. Tuttavia, è possibile aprire un nuovo account in qualsiasi momento.
-   Effettuando la registrazione come membro di TripAdvisor, l'utente ha l'opportunità di specificare le proprie preferenze di marketing e di scegliere se desidera ricevere messaggi di marketing via email da parte di TripAdvisor. Come membro registrato di TripAdvisor, l'utente può modificare le proprie preferenze in qualsiasi momento nelle impostazioni email della pagina degli abbonamenti.
-   Sia i membri di TripAdvisor sia tutti gli altri utenti, possono scegliere di annullare l'iscrizione alla ricezione di messaggi promozionali nelle email inviate da TripAdvisor.
-   Nota: TripAdvisor si riserva di inviare agli utenti altre comunicazioni, inclusi annunci sui servizi e messaggi di amministrazione relativi all'account TripAdvisor.

Per la maggior parte dei browser, la sezione della guida, disponibile nella barra degli strumenti, contiene le istruzioni per impedire al browser di accettare nuovi cookie, per ricevere una notifica all'impostazione di ogni nuovo cookie o per disabilitare tutti i cookie. Nota: se si sceglie di non accettare i cookie da TripAdvisor, non sarà possibile accedere a determinate sezioni del portale.

#### Protezione dei dati

TripAdvisor desidera garantire agli utenti la massima serenità nell'uso del portale e si impegna a tutelare i dati raccolti. Sebbene nessun sito web possa garantire la sicurezza assoluta, TripAdvisor implementa e attua misure fisiche, amministrative, tecniche e organizzative atte a tutelare i dati personali forniti dagli utenti contro l'accesso illecito o non autorizzato, la divulgazione non consentita e la perdita accidentale, i danni, l'alterazione o la divulgazione dei dati. Ad esempio, solo i dipendenti autorizzati possono accedere ai dati personali ed esclusivamente per l'espletamento delle funzioni aziendali consentite. Inoltre, TripAdvisor utilizza la crittografia per la trasmissione dei dati personali tra sistema dell'utente e sistema del portale e tra sistema del portale e sistemi di terze parti con cui condivide informazioni sensibili. TripAdvisor si serve altresì di firewall e sistemi di rilevamento delle intrusioni per impedire a persone non autorizzate di accedere alle informazioni degli utenti.

#### Privacy di minori

TripAdvisor è un sito dedicato a un pubblico generale e non offre servizi per bambini. Qualora TripAdvisor rilevasse la trasmissione di dati personali da parte di minori di 13 anni, tali informazioni verranno distrutte o eliminate quanto prima.

#### Collegamenti esterni

Il portale TripAdvisor potrebbe includere link a siti web di terze parti. Se l'utente accede ad altri siti web dai link forniti sul portale, gli operatori di tali siti web potrebbero raccogliere e utilizzare informazioni dell'utente in conformità alle rispettive normative sulla privacy che potrebbero differire dalla Informativa sulla privacy di TripAdvisor. Si consiglia pertanto di prendere visione delle normative sulla privacy pubblicate su tali siti web terzi al fine di comprenderne le procedure di raccolta, trattamento e divulgazione delle informazioni personali.

#### Trasferimenti internazionali

Aziende, agenti e terzi contraenti, impiegati da TripAdvisor al fine di erogare servizi per suo conto, potrebbero necessitare del trasferimento dei dati personali degli utenti a livello internazionale, inclusi i territori al di fuori di Stati Uniti ed Europa, al fine di erogare i propri servizi. Alcuni territori potrebbero non disporre di normative sulla tutela dei dati severe quanto quelle di Stati Uniti ed Europa. Tuttavia, TripAdvisor adotta in tutti i casi misure per tutelare le informazioni personali degli utenti in conformità alla presente Informativa sulla privacy ed alla normativa europea in materia di protezione dei dati personali.

Se l'utente visita il portale da un territorio esterno agli Stati Uniti, i propri dati personali potrebbero essere trasferiti, archiviati ed elaborati negli Stati Uniti, in cui sono ubicati i server e in cui è operato il database centrale di TripAdvisor. Le leggi in materia di tutela dei dati e altre leggi degli Stati Uniti e di altri Paesi potrebbero non essere complete quanto le normative in vigore nel Paese dell'utente. In ogni caso, TripAdvisor garantisce misure conformi alle leggi degli Stati Uniti e dell’Unione Europea per garantire un'adeguata tutela della privacy degli utenti. Attraverso l'utilizzo dei servizi di TripAdvisor, l'utente accetta la possibilità che le proprie informazioni vengano trasferite a strutture di TripAdvisor e di partner terzi con cui vengono condivise in conformità alla presente Informativa sulla Policy.

#### Modifiche alla presente Informativa sulla privacy

TripAdvisor si riserva di cambiare o modificare la presente Informativa sulla privacy in futuro. La data delle revisioni verrà indicata in calce a questa pagina ed eventuali modifiche avranno effetto a decorrere dalla pubblicazione. TripAdvisor notificherà ai membri le variazioni sostanziali della presente Informativa sulla privacy attraverso avvisi inoltrati all'indirizzo email specificato o pubblicando un annuncio sul portale. Si consiglia di prendere regolarmente visione della presente Informativa sulla privacy in modo da essere sempre aggiornati sulla versione più attuale.

#### Come contattare TripAdvisor

Per domande sulla presente Informativa sulla privacy, contattare TripAdvisor:

TripAdvisor

7 Soho Square

Londra

W1D 3QB

Attn: Privacy Officer/Legal Department

Email: <privacy@tripadvisor.com>

 

#### Registrazione e monitoraggio delle chiamate

Informiamo gli utenti che le chiamate effettuate a/ricevute da TripAdvisor potrebbero essere registrate. La registrazione delle chiamate avviene a scopo di monitoraggio del servizio di assistenza clienti ed è finalizzata al controllo qualità, alla verifica del rispetto dei requisiti di conformità, alla verifica dell'accuratezza delle informazioni trasmesse dagli utenti, alla prevenzione delle frodi e alla formazione del personale. Le registrazioni delle chiamate vengono conservate per tutto il periodo ragionevolmente necessario per eseguire tali attività, successivamente vengono eliminate. Eventuali altri dati personali ottenuti dall'utente durante le chiamate vengono trattati in conformità alle disposizioni della presente Informativa sulla privacy.

©2016 TripAdvisor LLC. Tutti i diritti riservati.

La presente Informativa sulla privacy è entrata in vigore il 31 oktober 2016.

 

 

|                                       |
|---------------------------------------|
| ![](/image/TRIPADVISORLOGO-small.jpg) |

[Mappa del sito](https://www.tripadvisor.it/SiteIndex) | [Consenti i cookie](http://info.evidon.com/pub_info/1202?v=1&nt=0) | <span data-modal="help_center" data-options="autoReposition closeOnDocClick closeOnEscape" data-url="/uvpages/helpCenterOverlay.html" data-windowshade="">[Centro Assistenza ](https://www.tripadvisorsupport.com/hc/it)<img src="https://static.tacdn.com/img2/icons/bell.png" id="lazyload_558706699_0" /></span>

© 2017 TripAdvisor LLC Tutti i diritti riservati. [Termini di utilizzo](IT-terms-of-use), [Normativa sulla privacy](IT-privacy-policy) e [Normativa sui cookie](https://www.tripadvisor.it/CookiePolicy) di TripAdvisor.

 

TripAdvisor LLC non è un'agenzia di prenotazione o un tour operator e non applica agli utenti del sito alcun costo per il servizio offerto. Ai partner (compagnie aeree, fornitori di servizi di viaggio e agenzie di prenotazione) che pubblicizzano tariffe aeree, tour e pacchetti di viaggio su TripAdvisor è imposto di includere nei prezzi di listino tutti i costi e i sovrapprezzi. Esempi includono la tassa federale di sicurezza dell'11 settembre, le tasse e i costi per le partenze e gli arrivi internazionali, la tassa di accisa federale e altri costi e sovrapprezzi per il servizio, la gestione e tariffe varie. Quando prenoti con uno dei nostri partner, assicurati di consultare i relativi siti per informazioni complete su tutti i costi applicabili come richiesto dal Dipartimento dei trasporti statunitense. Le tariffe aeree si intendono generalmente per persona in dollari statunitensi, salvo diversamente indicato.

TripAdvisor LLC calcola un prezzo medio per ciascun hotel, in base alle tariffe delle camere disponibili ottenute dai nostri partner di prenotazione. Il prezzo mostrato per i tour e le attrazioni è solitamente il più basso disponibile per adulto. Per qualsiasi offerta o pacchetto di viaggio TripAdvisor LLC non garantisce tariffe o prezzi specifici. Inoltre, i prezzi medi degli hotel vengono aggiornati tutte le sere e visualizzati nella valuta preferita utilizzando i tassi di conversione correnti. Dal momento che questi prezzi convertiti sono semplici stime, controlla sul sito di prenotazione la valuta e l'importo esatti.

TripAdvisor LLC non fornisce alcuna garanzia sulla disponibilità dei prezzi pubblicizzati sul nostro sito. Per usufruire dei prezzi di listino potrebbe essere richiesto un soggiorno di una durata particolare o potrebbero esserci date di non validità, condizioni o limitazioni.

TripAdvisor LLC non è responsabile per il contenuto di siti web esterni. Tasse e spese non incluse nelle offerte.

-   The Americas

    -   <a href="index.php?s=34281" id="flag_us_fly" class="flag_link flag_us" title="United States">United States</a>
    -   <a href="index.php?s=34297" id="flag_ca_fly" class="flag_link flag_ca" title="Canada (English)">Canada (English)</a>
    -   <a href="index.php?s=34301" id="flag_ca_fly" class="flag_link flag_ca" title="Canada (French)">Canada (Français)</a>
    -   <a href="index.php?s=34289" id="flag_br_fly" class="flag_link flag_br" title="Brazil">Brasil</a>
    -   <a href="index.php?s=34305" id="flag_mx_fly" class="flag_link flag_mx" title="Mexico">México</a>
    -   <a href="index.php?s=34309" id="flag_ar_fly" class="flag_link flag_ar" title="Argentina">Argentina</a>
    -   <a href="index.php?s=34313" id="flag_cl_fly" class="flag_link flag_cl" title="Chile">Chile</a>
    -   <a href="index.php?s=34317" id="flag_co_fly" class="flag_link flag_co" title="Colombia">Colombia</a>
    -   <a href="index.php?s=34321" id="flag_pe_fly" class="flag_link flag_pe" title="Peru">Perú</a>
    -   <a href="index.php?s=34325" id="flag_ve_fly" class="flag_link flag_ve" title="Venezuela">Venezuela</a>
-   Europe

    -   <a href="index.php?s=34282" id="flag_gb_fly" class="flag_link flag_gb" title="United Kingdom">United Kingdom</a>
    -   <a href="index.php?s=34286" id="flag_it_fly" class="flag_link flag_it" title="Italy">Italia</a>
    -   <a href="index.php?s=34287" id="flag_es_fly" class="flag_link flag_es" title="Spain">España</a>
    -   <a href="index.php?s=34449" id="flag_de_fly" class="flag_link flag_de" title="Germany">Deutschland</a>
    -   <a href="index.php?s=34285" id="flag_fr_fly" class="flag_link flag_fr" title="France">France</a>
    -   <a href="index.php?s=34341" id="flag_se_fly" class="flag_link flag_se" title="Sweden">Sverige</a>
    -   <a href="index.php?s=34345" id="flag_nl_fly" class="flag_link flag_nl" title="The Netherlands">Nederland</a>
    -   <a href="index.php?s=34349" id="flag_tr_fly" class="flag_link flag_tr" title="Turkey">Türkiye</a>
    -   <a href="index.php?s=34353" id="flag_dk_fly" class="flag_link flag_dk" title="Denmark">Danmark</a>
    -   <a href="index.php?s=34357" id="flag_ie_fly" class="flag_link flag_ie" title="Ireland">Ireland</a>
    -   <a href="index.php?s=34361" id="flag_cz_fly" class="flag_link flag_cz" title="Czech Republic">Česká republika</a>
    -   <a href="index.php?s=34365" id="flag_at_fly" class="flag_link flag_at" title="Austria">Österreich</a>
    -   <a href="index.php?s=34369" id="flag_gr_fly" class="flag_link flag_gr" title="Greece">Ελλάδα</a>
    -   <a href="index.php?s=34373" id="flag_fi_fly" class="flag_link flag_fi" title="Finland">Suomi</a>
-    

    -   <a href="index.php?s=34377" id="flag_hu_fly" class="flag_link flag_hu" title="Hungary">Magyarország</a>
    -   <a href="index.php?s=34381" id="flag_no_fly" class="flag_link flag_no" title="Norway">Norge</a>
    -   <a href="index.php?s=34385" id="flag_pl_fly" class="flag_link flag_pl" title="Poland">Polska</a>
    -   <a href="index.php?s=34389" id="flag_pt_fly" class="flag_link flag_pt" title="Portugal">Portugal</a>
    -   <a href="index.php?s=34288" id="flag_ru_fly" class="flag_link flag_ru" title="Russia">Россия</a>
    -   <a href="index.php?s=34393" id="flag_sk_fly" class="flag_link flag_sk" title="Slovakia">Slovensko</a>
    -   <a href="index.php?s=34397" id="flag_rs_fly" class="flag_link flag_rs" title="Serbia">Srbija</a>
    -   <a href="index.php?s=34401" id="flag_ch_fly" class="flag_link flag_ch" title="Switzerland">Schweiz</a>
    -   <a href="index.php?s=34405" id="flag_ch_fly" class="flag_link flag_ch" title="Switzerland">Suisse</a>
    -   <a href="index.php?s=34409" id="flag_ch_fly" class="flag_link flag_ch" title="Switzerland">Svizzera</a>
    -   <a href="index.php?s=34413" id="flag_be_fly" class="flag_link flag_be" title="Belgium">Belgique</a>
    -   <a href="index.php?s=34417" id="flag_be_fly" class="flag_link flag_be" title="Belgium">België</a>
-   Asia Pacific

    -   <a href="index.php?s=34291" id="flag_jp_fly" class="flag_link flag_jp" title="Japan">日本</a>
    -   <a href="index.php?s=34292" id="flag_cn_fly" class="flag_link flag_cn" title="China">中国</a>
    -   <a href="index.php?s=34423" id="flag_cn_fly" class="flag_link flag_cn" title="Chinese International">中文国际版</a>
    -   <a href="index.php?s=34290" id="flag_in_fly" class="flag_link flag_in" title="India">India</a>
    -   <a href="index.php?s=34283" id="flag_au_fly" class="flag_link flag_au" title="Australia">Australia</a>
    -   <a href="index.php?s=34294" id="flag_my_fly" class="flag_link flag_my" title="Malaysia">Malaysia</a>
    -   <a href="index.php?s=34284" id="flag_nz_fly" class="flag_link flag_nz" title="New Zealand">New Zealand</a>
    -   <a href="index.php?s=34425" id="flag_ph_fly" class="flag_link flag_ph" title="Philippines">Philippines</a>
    -   <a href="index.php?s=34293" id="flag_sg_fly" class="flag_link flag_sg" title="Singapore">Singapore</a>
    -   <a href="index.php?s=34295" id="flag_id_fly" class="flag_link flag_id" title="Indonesia">Indonesia</a>
    -   <a href="index.php?s=34429" id="flag_kr_fly" class="flag_link flag_kr" title="South Korea">대한민국</a>
    -   <a href="index.php?s=34296" id="flag_th_fly" class="flag_link flag_th" title="Thailand">ไทย</a>
    -   <a href="index.php?s=34433" id="flag_vn_fly" class="flag_link flag_vn" title="Vietnam">Việt Nam</a>
    -   <a href="index.php?s=34437" id="flag_tw_fly" class="flag_link flag_tw" title="Taiwan">台灣</a>
    -   <a href="index.php?s=34441" id="flag_hk_fly" class="flag_link flag_hk" title="Hong Kong">Hong Kong</a>
    -   <a href="index.php?s=34445" id="flag_hk_fly" class="flag_link flag_hk" title="Hong Kong">香港</a>
-   Africa & the Middle East

    -   <a href="index.php?s=34578" id="flag_ar_intl_fly" class="flag_link flag_ar_intl" title="Arabic">العربية‬</a>
    -   <a href="index.php?s=34329" id="flag_eg_fly" class="flag_link flag_eg" title="Egypt">مصر</a>
    -   <a href="index.php?s=34333" id="flag_za_fly" class="flag_link flag_za" title="South Africa">South Africa</a>
    -   <a href="index.php?s=34337" id="flag_il_fly" class="flag_link flag_il" title="Israel">ישראל</a>

![](https://stats.drivetheweb.com/piwik.php?idsite=4086&rec=1)
