http://www.google.pl/intl/pl/policies/privacy/?fg=1

[<img src="/images/branding/googlelogo/1x/googlelogo_color_116x41dp.png" alt="Google" srcset="/images/branding/googlelogo/2x/googlelogo_color_116x41dp.png 2x" />](/)
=====================================================================================================================================================================

[ Prywatność i warunki](../../policies/)
----------------------------------------

<a href="#content" class="maia-teleport">Przejdź do treści</a>

-   [Wprowadzenie](../../policies/)
-   [Polityka prywatności](../../policies/privacy/)
-   [Warunki korzystania z usług](../../policies/terms/)
-   [Technologie i zasady](../../policies/technologies/)
-   [Najczęstsze pytania](../../policies/faq/)
-   

    [Moje konto](//myaccount.google.com/?hl=pl)

-   Polityka prywatności
    -   <a href="#infocollect" class="gweb-smoothscroll-control">Gromadzone informacje</a>
    -   <a href="#infouse" class="gweb-smoothscroll-control">Sposoby wykorzystania zgromadzonych informacji</a>
    -   <a href="#infochoices" class="gweb-smoothscroll-control">Transparentność i wybór</a>
    -   <a href="#infosharing" class="gweb-smoothscroll-control">Informacje udostępniane przez użytkownika</a>
    -   <a href="#access" class="gweb-smoothscroll-control">Uzyskiwanie dostępu do danych osobowych i ich aktualizowanie</a>
    -   <a href="#nosharing" class="gweb-smoothscroll-control">Informacje udostępniane przez Google</a>
    -   <a href="#infosecurity" class="gweb-smoothscroll-control">Bezpieczeństwo informacji</a>
    -   <a href="#application" class="gweb-smoothscroll-control">Kiedy ta polityka prywatności ma zastosowanie</a>
    -   <a href="#enforcement" class="gweb-smoothscroll-control">Zgodność i współpraca z władzami</a>
    -   <a href="#policychanges" class="gweb-smoothscroll-control">Zmiany</a>
    -   <a href="#products" class="gweb-smoothscroll-control">Procedury dotyczące konkretnych usług</a>
    -   <a href="#related" class="gweb-smoothscroll-control">Inne przydatne materiały z zakresu ochrony prywatności i bezpieczeństwa</a>
-   [Ramy samoregulujące](../../policies/privacy/frameworks/)
-   [Kluczowe terminy](../../policies/privacy/key-terms/)
-   [Partnerzy](../../policies/privacy/partners/)
-   [Aktualizacje](../../policies/privacy/archive/)

Zapraszamy do zapoznania się z Polityką prywatności Google
==========================================================

Korzystając z usług Google, powierzasz nam swoje informacje. Niniejsza Polityka prywatności służy jako pomoc w zrozumieniu, jakie dane zbieramy i w jakim celu oraz do czego je wykorzystujemy. Te informacje są ważne, dlatego prosimy o dokładne zapoznanie się z tym dokumentem. [Moje konto](https://myaccount.google.com/?hl=pl) zawiera rozwiązania, które możesz wykorzystać do zarządzania swoimi informacjami oraz ochrony swojej prywatności i zapewnienia bezpieczeństwa.

Polityka prywatności
====================

Ukryj przykłady

Wyświetl przykłady

Ukryj przykłady

Ostatnia modyfikacja: 17 kwietnia 2017 ([wyświetl wersje archiwalne](../../policies/privacy/archive/)) <span id="print-examples-notice">(Hiperłącza do przykładów są dostępne na końcu tego dokumentu).</span>

<a href="/intl/pl/policies/privacy/google_privacy_policy_pl.pdf" class="policy-pdf">Pobierz w formacie PDF</a>

Z Google można korzystać w różny sposób, np. wyszukując i udostępniając informacje, komunikując się z innymi osobami czy tworząc nowe treści. Dzięki informacjom uzyskanym od użytkowników (np. podczas tworzenia [konta Google](../../policies/privacy/key-terms/#toc-terms-account)) udoskonalamy te usługi – wyświetlamy <a href="../../policies/privacy/example/more-relevant-search-results.html" id="more-relevant-search-results" class="highlight highlight-unselected">bardziej adekwatne wyniki wyszukiwania</a> i trafniejsze reklamy, ułatwiamy <a href="../../policies/privacy/example/connect-with-people.html" id="connect-with-people" class="highlight">kontakty ze znajomymi</a> oraz oferujemy <a href="../../policies/privacy/example/sharing-with-others.html" id="sharing-with-others" class="highlight">szybsze i prostsze sposoby udostępniania treści</a>. Zależy nam, aby użytkownicy korzystający z naszych usług dokładnie wiedzieli, jak wykorzystujemy te informacje oraz jak mogą chronić swoją prywatność.

W Polityce prywatności Google opisano:

-   rodzaje gromadzonych informacji i ich przeznaczenie;
-   sposoby wykorzystania tych informacji;
-   oferowane możliwości, w tym sposób uzyskiwania dostępu do danych i aktualizowania ich.

Jej treść została znacznie uproszczona, jednak w przypadku nieznajomości takich kluczowych terminów, jak plik cookie, adres IP, tag pikselowy czy przeglądarka, warto najpierw przeczytać ich [definicje](../../policies/privacy/key-terms/). Prywatność użytkowników jest dla Google ważna, dlatego zachęcamy zarówno nowych, jak i doświadczonych użytkowników do zapoznania się z naszą praktyką w zakresie prywatności. W razie jakichkolwiek pytań można [skontaktować się z nami](https://support.google.com/policies/troubleshooter/2990837?hl=pl).

<a href="#content" class="gweb-smoothscroll-control">Powrót do góry</a>

Gromadzone informacje
---------------------

Aby oferować wszystkim użytkownikom lepsze usługi, zbieramy różnorodne informacje – od informacji podstawowych, takich jak określenie, jakim językiem posługuje się użytkownik, aż po te bardziej złożone, np. <a href="../../policies/privacy/example/ads-youll-find-most-useful.html" id="ads-youll-find-most-useful" class="highlight">ustalenie najbardziej przydatnych reklam</a>, <a href="../../policies/privacy/example/the-people-who-matter-most.html" id="the-people-who-matter-most" class="highlight">najbliższych internetowych znajomych</a> lub ulubionych filmów na YouTube.

Gromadzimy informacje w następujący sposób:

-   **Informacje podawane przez użytkownika** – przykładowo wiele naszych usług wymaga założenia konta Google. W takich przypadkach prosimy o podanie [danych osobowych](../../policies/privacy/key-terms/#toc-terms-personal-info), takich jak imię i nazwisko, adres e-mail, numer telefonu czy <a href="../../policies/privacy/example/credit-card.html" id="credit-card" class="highlight">numer karty kredytowej</a>. Będziemy je przechowywać z danymi konta. Jeśli użytkownik chce w pełni wykorzystać oferowane przez nas funkcje udostępniania treści, jest również proszony o utworzenie publicznego [profilu Google](https://support.google.com/accounts/answer/112783?hl=pl) zawierającego m.in. jego imię i nazwisko oraz zdjęcie.

-   **Informacje uzyskiwane podczas korzystania z usług Google** – <a href="../../policies/privacy/example/collect-information.html" id="collect-information" class="highlight">zbieramy dane</a> o usługach, z których korzysta użytkownik, oraz sposobie, w jaki to robi (np. wówczas, gdy ogląda film na YouTube, odwiedza witrynę, w której działa nasz program reklamowy lub <a href="../../policies/privacy/example/view-and-interact-with-our-ads.html" id="view-and-interact-with-our-ads" class="highlight">wyświetla i klika udostępnione przez nas reklamy</a> i materiały. Są to między innymi:

    -   **[Informacje o urządzeniu](../../policies/privacy/key-terms/#toc-terms-device)**

        Gromadzimy <a href="../../policies/privacy/example/device-specific-information.html" id="device-specific-information" class="highlight">dane dotyczące urządzenia</a> (takie jak model sprzętu, wersja systemu operacyjnego i [unikalny identyfikator urządzenia](../../policies/privacy/key-terms/#toc-terms-unique-device-id), a także informacje o sieci komórkowej, w tym numer telefonu). <a href="../../policies/privacy/example/device-identifiers.html" id="device-identifiers" class="highlight">Identyfikator urządzenia</a> i <a href="../../policies/privacy/example/phone-number.html" id="phone-number" class="highlight">numer telefonu</a> mogą zostać powiązane z kontem Google.

    -   **Informacje w dziennikach**

        Gdy użytkownik korzysta z usług lub wyświetla treści udostępnione przez Google, automatycznie zbieramy określone informacje i zapisujemy je w [dziennikach serwerów](../../policies/privacy/key-terms/#toc-terms-server-logs). Są to między innymi:

        -   szczegóły dotyczące sposobu korzystania z usługi, np. wyszukiwane hasła;
        -   dane z dziennika połączeń telefonicznych, takie jak numer telefonu użytkownika, numer rozmówcy, numery docelowe przekazywania, daty i godziny rozmów, czasy trwania rozmów, ustawienia przesyłania wiadomości SMS oraz typy połączeń telefonicznych.
        -   [adres IP](../../policies/privacy/key-terms/#toc-terms-ip);
        -   dane o działaniu urządzenia, m.in. o awariach, aktywności systemu, ustawieniach sprzętu, typie i języku przeglądarki, datach i godzinach przesyłanych żądań oraz odsyłających adresach URL;
        -   pliki cookie, które mogą jednoznacznie identyfikować daną przeglądarkę lub konto Google.
    -   **Informacje o lokalizacji**

        Jeśli użytkownik korzysta z usług Google, <a href="../../policies/privacy/example/may-collect-and-process-information.html" id="may-collect-and-process-information" class="highlight">możemy gromadzić i przetwarzać informacje na temat rzeczywistego miejsca pobytu użytkownika</a>. Stosujemy różne technologie, aby określić tę lokalizację, w tym adres IP, GPS <a href="../../policies/privacy/example/sensors.html" id="sensors" class="highlight">i inne czujniki</a> np. przekazujące Google informacje na temat pobliskich urządzeń, <a href="../../policies/privacy/example/wifi-access-points-and-cell-towers.html" id="wifi-access-points-and-cell-towers" class="highlight">punktów dostępu do sieci Wi-Fi czy stacji bazowych sieci komórkowej</a>.

    -   **Unikalne numery aplikacji**

        W określonych usługach występuje unikalny numer aplikacji. Ten numer wraz z informacjami na temat danej instalacji (takimi jak typ systemu operacyjnego i numer wersji aplikacji) może zostać wysłany do Google, gdy usługa jest instalowana lub odinstalowywana bądź okresowo kontaktuje się z naszymi serwerami (np. w celu automatycznej aktualizacji).

    -   **Pamięć lokalna**

        Możemy zbierać informacje (m.in. dane osobowe) i przechowywać je lokalnie na urządzeniu użytkownika, korzystając z takich mechanizmów jak [pamięć podręczna przeglądarki](../../policies/privacy/key-terms/#toc-terms-browser-storage) (w tym protokół HTML 5) oraz [pamięci podręczne aplikacji](../../policies/privacy/key-terms/#toc-terms-application-data-cache).

    -   **Pliki cookie i podobne technologie**

        Gdy użytkownik korzysta z usługi Google, stosujemy, <a href="../../policies/privacy/example/our-partners.html" id="our-partners" class="highlight">podobnie jak nasi partnerzy</a>, różne technologie do gromadzenia i zapisywania informacji – może to obejmować [pliki cookie lub podobne technologie](../../policies/privacy/key-terms/#toc-terms-cookie) umożliwiające identyfikację przeglądarki lub urządzenia użytkownika. Technologie te wykorzystujemy również do gromadzenia informacji wtedy, gdy użytkownik wchodzi w interakcję z usługami, które oferujemy naszym partnerom, takimi jak <a href="../../policies/privacy/example/advertising-services.html" id="advertising-services" class="highlight">usługi reklamowe</a> czy funkcje Google działające w innych witrynach. Nasza usługa Google Analytics pomaga firmom i właścicielom witryn analizować ruch na ich witrynach i w aplikacjach. W przypadku korzystania z Google Analytics w połączeniu z usługami reklamowymi, na przykład tymi, które korzystają z plików cookie DoubleClick, informacje z Google Analytics są <a href="../../policies/privacy/example/linked-with-information-about-visits-to-multiple-sites.html" id="linked-with-information-about-visits-to-multiple-sites" class="highlight">łączone przez klienta Google Analytics lub przez nas, za pomocą technologii Google, z informacjami na temat wizyt w wielu witrynach</a>.

Poza informacjami uzyskanymi o użytkowniku od naszych partnerów, z kontem Google użytkownika możemy powiązać także informacje gromadzone przez nas od momentu jego zalogowania się do Google. Informacje powiązane z kontem Google użytkownika traktujemy jako dane osobowe. Więcej informacji na temat sposobu uzyskiwania dostępu, zarządzania lub usuwania przez użytkownika danych powiązanych z jego kontem zawiera sekcja <a href="#infochoices" class="gweb-smoothscroll-control">Transparentność i wybór</a> w niniejszych zasadach.

<a href="#content" class="gweb-smoothscroll-control">Powrót do góry</a>

Sposoby wykorzystania zgromadzonych informacji
----------------------------------------------

Dane zbierane za pośrednictwem wszystkich naszych usług służą do <a href="../../policies/privacy/example/provide-services.html" id="provide-services" class="highlight">udostępniania</a>, <a href="../../policies/privacy/example/maintain-services.html" id="maintain-services" class="highlight">utrzymywania</a>, <a href="../../policies/privacy/example/protect-services.html" id="protect-services" class="highlight">ochrony</a> i udoskonalania ich w celu <a href="../../policies/privacy/example/develop-new-ones.html" id="develop-new-ones" class="highlight">tworzenia nowych usług</a>, a także <a href="../../policies/privacy/example/protect-google-and-our-users.html" id="protect-google-and-our-users" class="highlight">ochrony firmy Google i jej użytkowników</a>. Wykorzystujemy je również, oferując dostosowane treści – np. w postaci trafniejszych wyników wyszukiwania oraz reklam.

Imię i nazwisko podane przez użytkownika w profilu Google może być stosowane we wszelkich usługach, które wymagają konta Google. Ponadto może ono zastąpić poprzednie takie dane powiązane z kontem Google, tak aby użytkownik był w jednakowy sposób reprezentowany we wszystkich naszych usługach. Osoby, które znają adres e-mail użytkownika lub inne identyfikujące go dane, mogą zobaczyć publicznie dostępne dane z jego profilu Google, takie jak imię i nazwisko oraz zdjęcie.

Google może w swoich usługach, w tym w reklamach i innych materiałach o charakterze komercyjnym, wyświetlać nazwę profilu, zdjęcie profilowe oraz czynności wykonywane przez właściciela konta Google w odniesieniu do posiadanego konta Google lub aplikacji innych firm połączonych z kontem Google (takich jak kliknięcia +1, opublikowane opinie oraz komentarze). Szanujemy wybory użytkowników w zakresie <a href="../../policies/privacy/example/limit-sharing-or-visibility-settings.html" id="limit-sharing-or-visibility-settings" class="highlight">ograniczeń udostępniania lub ustawień widoczności</a> konta Google.

Jeśli użytkownik kontaktuje się z Google, przechowujemy związaną z tym korespondencję, aby ułatwić rozwiązywanie wszelkich problemów. Adres e-mail użytkownika możemy wykorzystywać do informowania go o naszych usługach, w tym o nadchodzących zmianach lub udoskonaleniach.

Informacje zgromadzone za pomocą plików cookie i innych technologii (takich jak [tagi pikselowe](../../policies/privacy/key-terms/#toc-terms-pixel)) służą do <a href="../../policies/privacy/example/improve-your-user-experience.html" id="improve-your-user-experience" class="highlight">zwiększania wygody użytkowników</a> oraz poprawy ogólnej jakości oferowanych przez nas usług. Jedną z usług pełniących to zadanie w odniesieniu do naszych własnych usług jest Google Analytics. Na przykład dzięki zapisywaniu ustawień językowych usługi mogą być wyświetlane w języku preferowanym przez użytkownika. Podczas pokazywania dostosowanych reklam nie kojarzymy identyfikatorów z plików cookie ani podobnych technologii z [poufnymi kategoriami](../../policies/privacy/key-terms/#toc-terms-sensitive-categories) (takimi jak rasa, religia, orientacja seksualna czy zdrowie).

Nasze automatyczne systemy analizują treść (w tym wiadomości e-mail) w celu oferowania spersonalizowanych funkcji usług, takich jak wyniki wyszukiwania, reklamy indywidualne i wykrywanie spamu oraz złośliwego oprogramowania.

<a href="../../policies/privacy/example/combine-personal-information.html" id="combine-personal-information" class="highlight">Dane osobowe z jednej usługi mogą być łączone z informacjami (w tym danymi osobowymi) z pozostałych usług Google</a> – aby np. <a href="../../policies/privacy/example/to-make-it-easier-to-share.html" id="to-make-it-easier-to-share" class="highlight">ułatwić udostępnianie materiałów znajomym</a>. W zależności od [ustawień konta](https://myaccount.google.com/?hl=pl) możemy powiązać <a href="../../policies/privacy/example/your-activity-on-other-sites-and-apps.html" id="your-activity-on-other-sites-and-apps" class="highlight">działania, które wykonujesz w witrynach i aplikacjach</a>, z Twoimi danymi osobowymi. Pomaga nam to w ulepszaniu usług i reklam Google.

Przed wykorzystaniem informacji w celu innym niż wymienione w niniejszej Polityce prywatności prosimy użytkownika o pozwolenie.

Google przetwarza dane osobowe na serwerach w wielu krajach na całym świecie. Może się to odbywać poza krajem zamieszkania użytkownika.

<a href="#content" class="gweb-smoothscroll-control">Powrót do góry</a>

Transparentność i wybór
-----------------------

Ludzie mają różne obawy związane z ochroną prywatności. Naszym celem jest jednoznaczne określenie, jakie informacje gromadzimy, dzięki czemu użytkownik ma możliwość podejmowania istotnych decyzji co do sposobów ich wykorzystania. Użytkownik może na przykład:

-   [Należy sprawdzić i zaktualizować ustawienia zarządzania aktywnością w Google](https://myaccount.google.com/privacy?hl=pl#accounthistory), by zdecydować, jakie typy danych, na przykład filmy obejrzane w serwisie YouTube lub hasła wyszukiwane w przeszłości, będą zapisywane na koncie użytkownika podczas korzystania z usług Google. Można również sprawdzić te [ustawienia](https://myaccount.google.com/privacy?hl=pl#toolsyoucanusenow), które pozwalają określić, czy dana aktywność ma być zapisywana w pliku cookie lub podobną metodą na urządzeniu w przypadku korzystania z naszych usług bez zalogowania się na swoje konto.
-   [Przeglądać i kontrolować](https://www.google.com/dashboard/?hl=pl) określone typy informacji powiązanych z jego kontem Google, korzystając z Panelu Google.
-   [Wyświetlać i edytować](https://www.google.com/settings/ads/preferences?hl=pl) ustawienia dotyczące reklam wyświetlanych w Google i całej sieci (m.in. wybierać interesujące go kategorie) za pomocą ustawień reklam. Użytkownik może również odwiedzić tę stronę, by zrezygnować z określonych usług reklamowych Google.
-   [Dostosować](https://support.google.com/plus/answer/1355890?hl=pl) sposób wyświetlania profilu własnego konta Google innym użytkownikom.
-   [Decydować,](https://support.google.com/plus/bin/static.py?hl=pl&page=guide.cs&guide=1257347) komu będą udostępniane informacje za pośrednictwem konta Google.
-   [Zbierać informacje](https://www.dataliberation.org/) związane z kontem Google z wielu naszych usług.
-   [Wybierać](https://plus.google.com/settings/endorsements?hl=pl), czy nazwa profilu i zdjęcie profilowe będą się pojawiać w rekomendacjach społecznościowych wyświetlanych w reklamach.

Inne dostępne możliwości to skonfigurowanie blokowania wszystkich plików cookie w przeglądarce, także tych związanych z usługami Google, oraz otrzymywania powiadomień o tworzeniu takich plików przez nasze witryny. Należy jednak pamiętać, że po wyłączeniu obsługi plików cookie wiele naszych usług <a href="../../policies/privacy/example/may-not-function-properly.html" id="may-not-function-properly" class="highlight">może nie działać poprawnie</a>. Na przykład ustawienia językowe mogą nie zostać zapamiętane.

<a href="#content" class="gweb-smoothscroll-control">Powrót do góry</a>

Informacje udostępniane przez użytkownika
-----------------------------------------

Wiele usług Google pozwala udostępniać informacje innym użytkownikom. Warto pamiętać, że publicznie udostępnione treści mogą być indeksowane przez wyszukiwarki, takie jak Google. Nasze usługi zawierają różne opcje <a href="../../policies/privacy/example/sharing.html" id="sharing" class="highlight">udostępniania</a> i <a href="../../policies/privacy/example/removing-your-content.html" id="removing-your-content" class="highlight">usuwania materiałów użytkownika</a>.

<a href="#content" class="gweb-smoothscroll-control">Powrót do góry</a>

Uzyskiwanie dostępu do danych osobowych i ich aktualizowanie
------------------------------------------------------------

Zależy nam, aby użytkownik korzystający z usług Google miał <a href="../../policies/privacy/example/access-to-your-personal-information.html" id="access-to-your-personal-information" class="highlight">dostęp do swoich danych osobowych</a>. Jeśli są one niepoprawne, staramy się umożliwić ich szybką aktualizację lub usunięcie, chyba że musimy je zachować w uzasadnionych celach biznesowych lub prawnych. Podczas aktualizacji swoich danych osobowych użytkownik może zostać poproszony o potwierdzenie swojej tożsamości, zanim jego żądanie zostanie uwzględnione.

Możemy odmówić spełnienia żądań bezzasadnie wielokrotnie przesyłanych, wymagających nieproporcjonalnych nakładów prac technicznych (np. opracowania nowego systemu lub całkowitej zmiany dotychczasowej praktyki), stwarzających ryzyko naruszenia prywatności innych osób, skrajnie trudnych do zrealizowania (m.in. dotyczących informacji znajdujących się w systemach kopii zapasowych).

Jeśli jesteśmy w stanie zapewnić możliwość dostępu do danych i poprawienia ich, robimy to bezpłatnie z wyjątkiem przypadków, w których wymaga to nieproporcjonalnego nakładu pracy. Dokładamy wszelkich starań, aby utrzymywać usługi w sposób, który chroni informacje przed przypadkowym lub złośliwym zniszczeniem. Z tego względu, gdy użytkownik usunie dane z usług Google, ich kopie nie zawsze są natychmiast usuwane z aktywnych serwerów oraz mogą nadal być przechowywane w systemach kopii zapasowych.

<a href="#content" class="gweb-smoothscroll-control">Powrót do góry</a>

Informacje udostępniane przez Google
------------------------------------

Nie udostępniamy danych osobowych firmom, organizacjom ani osobom spoza firmy Google, jeśli nie zaistnieje co najmniej jedna z następujących okoliczności:

-   **Użytkownik wyraził zgodę**

    Udostępniamy dane osobowe firmom, organizacjom i osobom spoza firmy Google, jeśli użytkownik wyrazi na to zgodę. Udostępnienie jakichkolwiek [wrażliwych danych osobowych](../../policies/privacy/key-terms/#toc-terms-sensitive-info) wymaga uzyskania zgody użytkownika.

-   **Odbiorcą jest administrator domeny**

    Jeśli kontem Google użytkownika zarządza w jego imieniu [administrator domeny](https://support.google.com/a/answer/178897?hl=pl) (dotyczy to np. osób korzystających z usługi G Suite), wówczas określony administrator domeny oraz przedstawiciele firmy świadczącej pomoc techniczną członkom organizacji użytkownika mają dostęp do informacji na jego koncie Google (takich jak poczta e-mail i inne dane). Administrator domeny użytkownika może:

    -   Wyświetlić statystyki dotyczące konta, w tym instalowanych przez użytkownika aplikacji.
    -   Zmienić hasło do konta.
    -   Zawiesić lub zablokować dostęp do konta.
    -   Przejrzeć i zachować informacje znajdujące się na koncie.
    -   Pobrać informacje z konta, aby zapewnić zgodność z obowiązującym prawem, przepisami, <a href="../../policies/privacy/example/legal-process.html" id="legal-process" class="highlight">procedurą prawną lub prawomocnym żądaniem instytucji państwowej</a>.
    -   Ograniczyć możliwość usuwania lub edytowania danych bądź ustawień prywatności.

    Więcej informacji można znaleźć w polityce prywatności konkretnego administratora domeny.

-   **Dane są przetwarzane przez podmiot zewnętrzny.**

    Dane osobowe przekazujemy [podmiotom stowarzyszonym](../../policies/privacy/key-terms/#toc-terms-affiliates) i innym zaufanym firmom lub osobom, które przetwarzają je na potrzeby Google zgodnie z naszymi instrukcjami i Polityką prywatności oraz przy zastosowaniu wszelkich odpowiednich środków ochrony poufności i bezpieczeństwa informacji.

-   **Istnieją przyczyny prawne.**

    Udostępniamy dane osobowe firmom, organizacjom i osobom spoza firmy Google, jeśli w dobrej wierze uznamy, że udostępnienie, wykorzystanie, zachowanie lub ujawnienie danych jest uzasadnione w związku z:

    -   dążeniem do spełniania wymogów obowiązującego prawa, przepisów, <a href="../../policies/privacy/example/legal-process.html" id="legal-process" class="highlight">procesów prawnych lub prawomocnych żądań instytucji państwowych</a>.
    -   egzekwowaniem obowiązujących Warunków korzystania z usługi, w tym badaniem potencjalnych naruszeń;
    -   wykrywaniem oszustw i zapobieganiem im, a także rozwiązywaniem innych problemów dotyczących oszustw, bezpieczeństwa i kwestii technicznych;
    -   ochroną praw, własności lub bezpieczeństwa firmy Google, użytkowników jej produktów oraz pozostałych osób w sposób wymagany bądź dozwolony przez przepisy prawa.

<a href="../../policies/privacy/example/we-may-share.html" id="we-may-share" class="highlight">Informacje, które nie umożliwiają identyfikacji konkretnej osoby</a> [możemy udostępniać publicznie](../../policies/privacy/key-terms/#toc-terms-info) oraz naszym partnerom, takim jak wydawcy, reklamodawcy i podmioty obsługujące witryny. Możemy na przykład opublikować dane, aby <a href="../../policies/privacy/example/to-show-trends.html" id="to-show-trends" class="highlight">pokazać ogólne trendy</a> dotyczące korzystania z naszych usług.

W przypadku fuzji lub przejęcia firmy Google bądź sprzedaży jej aktywów zapewnimy poufność wszelkich danych osobowych oraz powiadomimy odpowiednich użytkowników, zanim ich dane osobowe zostaną przeniesione lub objęte inną polityką prywatności.

<a href="#content" class="gweb-smoothscroll-control">Powrót do góry</a>

Bezpieczeństwo informacji
-------------------------

Dokładamy wszelkich starań, aby chronić firmę Google i użytkowników przed nieuprawnionym dostępem, nieautoryzowaną modyfikacją, ujawnieniem oraz zniszczeniem informacji znajdujących się w posiadaniu Google. W szczególności:

-   W wielu naszych usługach stosujemy [szyfrowanie SSL](https://support.google.com/websearch/answer/173733?hl=pl).
-   Oferujemy [dwuetapową weryfikację](//www.google.com/intl/pl/landing/2step/) zabezpieczającą dostęp do konta Google oraz [funkcję Bezpieczne przeglądanie](https://www.google.com/chrome/intl/pl/more/security.html) w przeglądarce Google Chrome.
-   Kontrolujemy nasze metody gromadzenia, przechowywania i przetwarzania informacji, w tym fizyczne środki bezpieczeństwa, aby chronić przed nieuprawnionym dostępem do systemu.
-   Dostępu do danych osobowych udzielamy jedynie tym pracownikom, kontrahentom i przedstawicielom Google, którzy muszą mieć do nich dostęp, aby przetwarzać je na potrzeby Google. Ponadto na mocy umowy są oni zobowiązani do zachowania ścisłej poufności, a w przypadku niewypełnienia tych zobowiązań mogą ponieść konsekwencje, łącznie z zakończeniem współpracy.

<a href="#content" class="gweb-smoothscroll-control">Powrót do góry</a>

Kiedy ta polityka prywatności ma zastosowanie
---------------------------------------------

Nasza Polityka prywatności obowiązuje w stosunku do wszystkich usług oferowanych przez Google Inc. i jej podmioty stowarzyszone, w tym usług w serwisie YouTube, usług Google na urządzenia z Androidem, a także usług oferowanych w innych witrynach (na przykład reklamowych), ale z wyłączeniem usług, dla których obowiązują odrębne polityki prywatności, które nie zawierają niniejszej Polityki prywatności.

Polityka prywatności Google nie ma zastosowania do usług oferowanych przez inne firmy lub osoby, w tym produktów i witryn wyświetlanych w wynikach wyszukiwania, witryn zawierających usługi Google oraz innych witryn, do których prowadzą linki z naszych usług. Polityce prywatności nie podlegają metody obsługi informacji stosowane przez inne firmy i organizacje, które reklamują nasze usługi oraz które mogą stosować pliki cookie, tagi pikselowe oraz pozostałe technologie w celu wyświetlania i oferowania trafnych reklam.

<a href="#content" class="gweb-smoothscroll-control">Powrót do góry</a>

Zgodność i współpraca z władzami
--------------------------------

Regularnie sprawdzamy zgodność naszych procedur z Polityką prywatności. Przestrzegamy również kilku [wewnętrznych wytycznych](../../policies/privacy/frameworks/), w tym EU-US Privacy Shield Framework (Tarczy Prywatności UE-USA) i Swiss-US Privacy Shield Framework (Tarczy Prywatności Szwajcaria-USA). Po otrzymaniu formalnej skargi na piśmie kontaktujemy się z osobą, która ją złożyła. Współpracujemy z odpowiednimi instytucjami nadzorczymi, w tym z lokalnymi urzędami ochrony danych, w celu rozstrzygania wszelkich skarg dotyczących przekazywania danych osobowych, których nie możemy rozstrzygnąć bezpośrednio z użytkownikami naszych produktów i usług.

<a href="#content" class="gweb-smoothscroll-control">Powrót do góry</a>

Zmiany
------

Polityka prywatności Google może czasami ulegać zmianom. Prawa użytkownika wynikające z niniejszej Polityki prywatności nie zostaną ograniczone bez wyraźnej zgody użytkownika. Wszelkie zmiany Polityki prywatności będą publikowane na tej stronie, a o istotnych zmianach będziemy informować w bardziej widoczny sposób (w przypadku niektórych usług łącznie z wysłaniem odpowiedniego powiadomienia e-mail). Zachowujemy również poprzednie wersje niniejszej Polityki prywatności w archiwum, aby umożliwić użytkownikom zapoznanie się z nimi.

<a href="#content" class="gweb-smoothscroll-control">Powrót do góry</a>

Procedury dotyczące konkretnych usług
-------------------------------------

W poniższych informacjach opisano określone procedury ochrony prywatności obowiązujące w związku z konkretnymi usługami i aplikacjami Google dostępnymi dla użytkowników:

-   [Przeglądarka i system operacyjny Chrome](https://www.google.com/chrome/intl/pl/privacy.html)
-   [Książki Play](https://play.google.com/books/intl/pl/privacy.html)
-   [Payments](https://payments.google.com/legaldocument?family=0.privacynotice&hl=pl)
-   [Fiber](https://fiber.google.com/legal/privacy.html)
-   [Project Fi](https://fi.google.com/about/tos/#project-fi-privacy-notice)
-   [G Suite for Education](https://www.google.com/work/apps/terms/education_privacy.html)

Szczegółowe informacje na temat niektórych naszych najbardziej popularnych usług zawiera [Przewodnik po prywatności usług Google](../../policies/technologies/product-privacy/).

<a href="#content" class="gweb-smoothscroll-control">Powrót do góry</a>

Inne przydatne materiały z zakresu ochrony prywatności i bezpieczeństwa
-----------------------------------------------------------------------

Inne przydatne materiały na temat prywatności i bezpieczeństwa znajdują się na [stronach polityk i zasad](../../policies/) Google. Zawierają one między innymi:

-   Informacje o naszych [technologiach i zasadach](../../policies/technologies/) – można tu znaleźć, między innymi, szczegółowe informacje na temat:
    -   [wykorzystania przez Google plików cookie](../../policies/technologies/cookies/).
    -   technologii używanych w [reklamach](../../policies/technologies/ads/).
    -   [rozpoznawania przez nas kształtów takich jak twarze](../../policies/technologies/pattern-recognition/).
-   [Stronę](../../policies/privacy/partners/) opisującą dane udostępniane Google podczas odwiedzania witryn zawierających nasze reklamy, korzystających z naszych usług analitycznych i społecznościowych.
-   Narzędzie [Ustawienia Prywatności](https://myaccount.google.com/privacycheckup/1?hl=pl), które ułatwia sprawdzanie głównych ustawień prywatności użytkownika.
-   [Centrum bezpieczeństwa](//www.google.com/intl/pl/safetycenter/) Google zawierające informacje na temat zapewnienia bezpieczeństwa w sieci.

#### Przykład

„dostęp do informacji osobistych”
---------------------------------

Na przykład Panel Google pomoże Ci łatwo i szybko dotrzeć do danych powiązanych z Twoim kontem Google.
[Więcej informacji](../../policies/privacy/example/access-to-your-personal-information.html)

#### Przykład

„najbardziej przydatne reklamy”
-------------------------------

Na przykład jeśli często odwiedzasz witryny i blogi poświęcone ogrodnictwu, w których wyświetlają się nasze reklamy, podczas przeglądania internetu możesz zacząć natrafiać na reklamy powiązane z ogrodnictwem.
[Więcej informacji](../../policies/privacy/example/ads-youll-find-most-useful.html)

#### Przykład

„usługi reklamowe”
------------------

Jeśli na przykład często odwiedzasz witryny i blogi poświęcone ogrodnictwu, w których wyświetlają się nasze reklamy, podczas przeglądania internetu możesz zacząć natrafiać na reklamy powiązane z Twoimi zainteresowaniami.
[Więcej informacji](../../policies/privacy/example/advertising-services.html)

#### Przykład

„i inne czujniki”
-----------------

Urządzenie użytkownika może być wyposażone w czujniki, które dostarczają informacje umożliwiające lepsze rozpoznanie lokalizacji. Akcelerometr może na przykład służyć do określenia prędkości, a żyroskop do ustalenia kierunku jazdy.
[Więcej informacji](../../policies/privacy/example/sensors.html)

#### Przykład

„zbieranie informacji”
----------------------

Chodzi tu o informacje o użyciu czy preferencjach, wiadomości z Gmaila, profil Google+, zdjęcia, filmy, historię przeglądania, wyszukiwania na mapach, dokumenty i inne materiały na serwerach Google.
[Więcej informacji](../../policies/privacy/example/collect-information.html)

#### Przykład

„łączenie informacji osobistych z jednej usługi z informacjami (w tym osobistymi) z innych usług Google”
--------------------------------------------------------------------------------------------------------

Na przykład jeśli się zalogujesz na konto Google i wyszukasz coś w Google, zobaczysz wyniki o charakterze publicznym wraz ze stronami, zdjęciami i wpisami Twoich znajomych w Google+. Natomiast osoby, którzy Cię znają lub obserwują w Google+, mogą w swoich wynikach zobaczyć Twoje wpisy i profil.
[Więcej informacji](../../policies/privacy/example/combine-personal-information.html)

#### Przykład

„nawiązywanie kontaktów”
------------------------

Mogły się na przykład wyświetlić propozycje osób, które prawdopodobnie znasz lub z którymi mógłbyś chcieć się połączyć w Google+, wybrane na podstawie Twoich połączeń w innych usługach Google, takich jak Gmail. Podobnie osobom, które są połączone z Tobą, możemy zasugerować Twój profil.
[Więcej informacji](../../policies/privacy/example/connect-with-people.html)

#### Przykład

„karta kredytowa”
-----------------

Nie prosimy obecnie o podawanie numeru karty kredytowej podczas rejestracji, jednak w przypadku transakcji na niewielką kwotę, realizowanej przy użyciu karty kredytowej, może to być dobry sposób na potwierdzenie, że spełniasz nasze wymagania co do wieku. Taka weryfikacja przyda się, jeśli Twoje konto zostało wcześniej zablokowane, gdy wprowadziłeś datę urodzin wskazującą, że nie masz odpowiedniego wieku, by posiadać konto Google.
[Więcej informacji](../../policies/privacy/example/credit-card.html)

#### Przykład

„opracowywanie nowych funkcji”
------------------------------

Na przykład oprogramowanie Google do sprawdzania pisowni powstało w oparciu o analizę wyszukiwań, w których użytkownicy poprawiali swoją wcześniejszą błędną pisownię.
[Więcej informacji](../../policies/privacy/example/develop-new-ones.html)

#### Przykład

„identyfikatory urządzeń”
-------------------------

Identyfikatory urządzeń informują Google, na jakim urządzeniu korzystasz z naszych usług. Te informacje mogą nam pomóc dopasować usługi do Twojego urządzenia i analizować powiązane z nimi problemy sprzętowe.
[Więcej informacji](../../policies/privacy/example/device-identifiers.html)

#### Przykład

„informacje właściwe dla urządzenia”
------------------------------------

Na przykład jeśli odwiedzasz Google Play na komputerze, Google może wykorzystać tę informację i pomóc Ci wybrać urządzenia, na których ma być dostępny kupowany produkt.
[Więcej informacji](../../policies/privacy/example/device-specific-information.html)

#### Przykład

„pełniejsze wykorzystanie możliwości”
-------------------------------------

Na przykład pliki cookie pozwalają nam analizować sposób interakcji użytkowników z naszymi usługami.
[Więcej informacji](../../policies/privacy/example/improve-your-user-experience.html)

#### Przykład

„postępowanie sądowe i wezwania dokonywane przez organy administracji państwowej”
---------------------------------------------------------------------------------

Podobnie jak inne firmy technologiczne i komunikacyjne Google regularnie otrzymuje wezwania do przekazania danych użytkowników od instytucji państwowych i sądów z całego świata. Nasz zespół prawny sprawdza każdy wniosek, niezależnie od jego rodzaju, i często się zdarza, że odrzucamy żądania, które wydają się nam zbyt ogólne lub niepoprawne z formalnego punktu widzenia.
[Więcej informacji](../../policies/privacy/example/legal-process.html)

#### Przykład

„ograniczenia udostępniania lub ustawień widoczności”
-----------------------------------------------------

Na przykład można tak dobrać ustawienia, aby nazwa i zdjęcie użytkownika nie pojawiały się w reklamie.
[Więcej informacji](../../policies/privacy/example/limit-sharing-or-visibility-settings.html)

#### Przykład

„powiązane z informacjami na temat wizyt w wielu witrynach”
-----------------------------------------------------------

Usługa Google Analytics jest oparta na własnych plikach cookie. Dane generowane przez Google Analytics mogą być połączone przez klienta Google Analytics lub przez nas, za pomocą technologii Google, z plikami cookie innych firm związanymi z wizytami w innych witrynach, na przykład, gdy reklamodawca chce korzystać z danych Google Analytics w celu stworzenia lepiej dostosowanych reklam lub do dalszej analizy ruchu w witrynie.
[Więcej informacji](../../policies/privacy/example/linked-with-information-about-visits-to-multiple-sites.html)

#### Przykład

„utrzymanie”
------------

Na przykład ciągle monitorujemy pracę naszych systemów, kontrolując, czy działają one w sposób zamierzony, oraz wyłapując i naprawiając błędy.
[Więcej informacji](../../policies/privacy/example/maintain-services.html)

#### Przykład

„zbieranie i przetwarzanie informacji o lokalizacji”
----------------------------------------------------

Na przykład widok mapy w Mapach Google może być ustawiony na Twoją bieżącą lokalizację.
[Więcej informacji](../../policies/privacy/example/may-collect-and-process-information.html)

#### Przykład

„możliwość nieprawidłowego działania”
-------------------------------------

Na przykład używamy plików cookie o nazwie „lbcs”, dzięki którym możesz otwierać wiele dokumentów Google w jednej przeglądarce.
[Więcej informacji](../../policies/privacy/example/may-not-function-properly.html)

#### Przykład

„podobnie jak nasi partnerzy”
-----------------------------

Pozwalamy zaufanym firmom korzystać w celach reklamowych i badawczych z plików cookie lub podobnych technologii naszych usług.
[Więcej informacji](../../policies/privacy/example/our-partners.html)

#### Przykład

„numer telefonu”
----------------

Na przykład jeśli dodasz numer telefonu jako opcję odzyskiwania konta, gdy zapomnisz hasła, będziemy Ci mogli wysłać SMS-a z kodem, za pomocą którego je zresetujesz.
[Więcej informacji](../../policies/privacy/example/phone-number.html)

#### Przykład

„ochrona Google i naszych użytkowników”
---------------------------------------

Na przykład jeśli niepokoi Cię możliwość nieuprawnionego dostępu do poczty e-mail, w polu „Ostatnia aktywność konta” w Gmailu znajdziesz informacje o niedawnej aktywności na koncie e-mail, w tym adres IP, który miał dostęp do poczty, powiązaną z nim lokalizację, datę i godzinę.
[Więcej informacji](../../policies/privacy/example/protect-google-and-our-users.html)

#### Przykład

„ochrona”
---------

Jednym z przykładowych powodów gromadzenia i analizowania danych związanych z adresem IP i plików cookie jest ochrona naszych usług przed ich niewłaściwym wykorzystaniem za pomocą różnych narzędzi automatycznych.
[Więcej informacji](../../policies/privacy/example/protect-services.html)

#### Przykład

„udostępnianie”
---------------

Przypisany do urządzenia adres IP możemy na przykład wykorzystać do przesyłania żądanych przez użytkownika danych wprost do jego urządzenia.
[Więcej informacji](../../policies/privacy/example/provide-services.html)

#### Przykład

„udostępnianie”
---------------

Na przykład Google+ oferuje wiele różnych opcji udostępniania.
[Więcej informacji](../../policies/privacy/example/sharing.html)

#### Przykład

„szybsze i łatwiejsze udostępnianie”
------------------------------------

Na przykład jeśli masz już daną osobę w kontaktach, Google automatycznie uzupełni jej nazwę, gdy zechcesz dodać ją jako odbiorcę wiadomości w Gmailu.
[Więcej informacji](../../policies/privacy/example/sharing-with-others.html)

#### Przykład

„osoby, które są dla Ciebie najważniejsze online”
-------------------------------------------------

Na przykład podczas wpisywania adresu w polu Do, DW lub UDW tworzonej wiadomości Gmail zasugeruje adresy z listy kontaktów.
[Więcej informacji](../../policies/privacy/example/the-people-who-matter-most.html)

#### Przykład

„łatwiejsze udostępnianie materiałów osobom, które znasz”
---------------------------------------------------------

Na przykład jeśli kontaktowałeś się z kimś za pomocą Gmaila i chcesz dodać tę osobę do dokumentu Google lub zdarzenia w Kalendarzu Google, możesz to łatwo zrobić dzięki funkcji automatycznego uzupełniania adresu e-mail w momencie wpisywania nazwy.
[Więcej informacji](../../policies/privacy/example/to-make-it-easier-to-share.html)

#### Przykład

„wyświetlanie naszych reklam i interakcja z nimi”
-------------------------------------------------

Na przykład regularnie zgłaszamy reklamodawcom, czy wyświetliliśmy ich reklamę na stronie i czy użytkownicy mogli tę reklamę zobaczyć (czy nie znajdowała się, dajmy na to, w części strony, której użytkownicy nie przewijali).
[Więcej informacji](../../policies/privacy/example/view-and-interact-with-our-ads.html)

#### Przykład

„Możemy prezentować publicznie zagregowane informacje, na podstawie których nie da się zidentyfikować konkretnych osób”
-----------------------------------------------------------------------------------------------------------------------

Gdy wiele osób zaczyna poszukiwać informacji na ten sam temat, można łatwo zdobyć wiele przydatnych informacji o aktualnych trendach.
[Więcej informacji](../../policies/privacy/example/we-may-share.html)

#### Przykład

„punkty dostępu do sieci Wi-Fi i stacje bazowe sieci komórkowej”
----------------------------------------------------------------

Na przykład Google może określić w przybliżeniu lokalizację urządzenia w oparciu o znaną lokalizację pobliskich stacji bazowych sieci komórkowych.
[Więcej informacji](../../policies/privacy/example/wifi-access-points-and-cell-towers.html)

#### Przykład

„trafniejsze wyniki wyszukiwania”
---------------------------------

Na przykład możemy zwiększyć trafność i podnieść jakość wyników wyszukiwania, dołączając do nich zdjęcia, wpisy i inne materiały od Ciebie lub Twoich znajomych.
[Więcej informacji](../../policies/privacy/example/more-relevant-search-results.html)

#### Przykład

„usuwanie zawartości”
---------------------

Użytkownik może usunąć swoją [Aktywność w internecie i aplikacjach](//support.google.com/websearch/answer/465?hl=pl), [bloga](//support.google.com/blogger/answer/41387?hl=pl), [Witrynę Google](//support.google.com/sites/answer/90598?hl=pl), [kanał w YouTube](//support.google.com/youtube/answer/55759?hl=pl), [profil Google+](//support.google.com/plus/answer/1044503?hl=pl) lub [całe konto Google](//support.google.com/accounts/answer/32046?hl=pl).
[Więcej informacji](../../policies/privacy/example/removing-your-content.html)

#### Przykład

„aby pokazywać trendy”
----------------------

Niektóre z nich znajdziesz w [Trendach Google](//www.google.com/trends/?hl=pl) i w sekcji [Na czasie w YouTube](//www.youtube.com/trending).
[Więcej informacji](../../policies/privacy/example/to-show-trends.html)

#### Przykład

„Twoje działania w innych witrynach i aplikacjach”
--------------------------------------------------

Działania te mogą wynikać z użytkowania usług Google, takich jak Synchronizacja Chrome, lub korzystania z witryn i aplikacji należących do partnerów Google. Wielu właścicieli witryn i aplikacji współpracuje z Google, by podwyższać jakość dostarczanych treści i oferowanych usług. Na przykład strona może korzystać z naszych usług reklamowych (takich jak AdSense) lub narzędzi analitycznych (takich jak Google Analytics). Usługi te przekazują do Google informacje na temat działań użytkowników. W zależności od [ustawień konta](//myaccount.google.com/?hl=pl) i wykorzystywanych usług (na przykład gdy partner korzysta z Google Analytics w połączeniu z innymi usługami reklamowymi) zgromadzone informacje mogą być powiązane z danymi osobowymi.
[Więcej informacji](../../policies/privacy/example/your-activity-on-other-sites-and-apps.html)

Gwarantujemy prywatność i bezpieczeństwo Twoich osobistych informacji, zapewniając Ci kontrolę nad nimi.
--------------------------------------------------------------------------------------------------------

[Dowiedz się więcej na temat naszych zobowiązań dotyczących Twojej prywatności i bezpieczeństwa.](https://privacy.google.com/?hl=pl)

### Nasze zasady prawne

-   Polityka prywatności
-   [Warunki korzystania z usług](../../policies/terms/)
-   [Najczęstsze pytania](../../policies/faq/)

### Więcej informacji

-   [Technologie i zasady](../../policies/technologies/)
-   [Reklamy](../../policies/technologies/ads/)
-   [Jak Google korzysta z plików cookie](../../policies/technologies/cookies/)
-   [Jak Google wykorzystuje mechanizmy rozpoznawania wzorców](../../policies/technologies/pattern-recognition/)
-   [Rodzaje danych o lokalizacji używanych przez Google](../../policies/technologies/location-data/)

-   [W jaki sposób Portfel Google wykorzystuje numery kart kredytowych](../../policies/technologies/wallet/)
-   [Jak działa Google Voice](../../policies/technologies/voice/)
-   [Jak Google wykorzystuje dane gromadzone podczas korzystania z witryn i aplikacji naszych partnerów](../../policies/privacy/partners/)

### Dodatkowe zasoby

-   [Moje konto](https://myaccount.google.com?hl=pl)
-   [Centrum bezpieczeństwa Google](../../safetycenter/families/start/)
-   [Przewodnik po zasadach prywatności w usługach Google](../../policies/technologies/product-privacy/)
-   [Twoja prywatność, bezpieczeństwo i kontrola nad informacjami](https://privacy.google.com?hl=pl)

<span>Zmień język:</span> Afrikaans Bahasa Indonesia Bahasa Melayu Català Čeština Dansk Deutsch Eesti English English (United Kingdom) Español Español (Latinoamérica) Euskara Filipino Français Français (Canada) Galego Hrvatski Isizulu Íslenska Italiano Kiswahili Latviešu Lietuvių Magyar Nederlands Norsk Polski Português (Brasil) Português (Portugal) Română Slovenčina Slovenščina Suomi Svenska Tiếng Việt Türkçe Ελληνικά Български Русский Српски Українська ‫עברית‬ ‫اردو‬ ‫العربية‬ ‫فارسی‬ አማርኛ मराठी हिन्दी বাংলা ગુજરાતી தமிழ் తెలుగు ಕನ್ನಡ മലയാളം ไทย 한국어 中文 (香港) 中文（简体中文） 中文（繁體中文） 日本語

-   [Google](/)
-   [Wszystko o Google](/intl/pl/about/)
-   [Prywatność](/intl/pl/policies/privacy/)
-   [Warunki](/intl/pl/policies/terms/)


